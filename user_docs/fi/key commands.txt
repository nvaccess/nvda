NVDA:n näppäinkomentojen pikaopas

Monet näistä komennoista käyttävät NVDA-näppäintä, joka on joko laskinnäppäimistöstä tai läheltä delete-, home-, end-, page up- ja page down -näppäimiä löytyvä insert-näppäin. NVDA voidaan määrittää myös niin, että voit käyttää Capslock-näppäintä NVDA-näppäimenä.

Yleiset komennot

Control: keskeytä puhe
Shift: jatka puhetta

NVDA+1: näppäinohje
Tämä komento ottaa käyttöön näppäinohjeen, jossa NVDA kertoo mitä tahansa näppäinyhdistelmää painettaessa kyseisen näppäinyhdistelmän ja minkä toiminnon se suorittaa. Poista näppäinohje käytöstä painamalla uudelleen NVDA+1.

NVDA+t: nimi
Kertoo aktiivisen sovelluksen nimen. Kahdesti painettaessa nimi tavataan ja kolmesti painettaessa se kopioidaan leikepöydälle.

NVDA+b: lue ikkuna
Lukee aktiivisen sovelluksen sisällön. Hyödyllinen valintaikkunoiden lukemiseen.

NVDA+n: NVDA-valikko
Paina tätä näppäinyhdistelmää avataksesi valikon, josta pääset NVDA:n asetuksiin.

NVDA+q: lopeta
Kun painat tätä näppäinyhdistelmää, sinulta kysytään, haluatko lopettaa NVDA:n. Lopeta painamalla Kyllä, peruuta lopettaminen painamalla Ei.

NVDA+s: puhetila
Vaihtaa kolmen puhetilan välillä (puhe, äänimerkit ja pois käytöstä).

NVDA+F12: aika ja päiväys
Kertoo kellonajan, painamalla kaksi kertaa nopeasti kertoo päiväyksen.

NVDA+End: lue tilarivi
Lukee nykyisen sovelluksen tilarivin, jos sellainen löytyy.

NVDA+f: lue muotoilutiedot
Kertoo asiakirjan nykyisen kohdan muotoilutiedot.

Control+NVDA+f1: lue sovelluksen nimi
Kertoo aktiivisen sovelluksen nimen ja tavaa sen. Ilmoittaa myös käytössä olevan NVDA-sovellusmoduulin.

NVDA+shift+b: akun tila
Kertoo akun varauksen tason ja onko verkkovirta käytössä.

NVDA+5: ilmoita dynaamisen sisällön muutokset
Ottaa käyttöön ja poistaa käytöstä sisältömuutosten automaattisen lukemisen (kuten uuden tekstin lukemisen DOS-ikkunoissa).

NVDA+6: järjestelmäkohdistin siirtää tarkastelukohdistinta
Ottaa käyttöön ja poistaa käytöstä tarkastelukohdistimen automaattisen siirtämisen järjestelmäkohdistimen liikkuessa.

NVDA+7: kohdistus siirtää navigointiobjektia
Ottaa käyttöön ja poistaa käytöstä navigointiobjektin siirtämisen kohdistuksen muuttuessa.

NVDA+sarkain: lue nykyinen kohdistus
Kertoo objektin, jossa kohdistus on.
 
NVDA+f2: päästä läpi seuraava näppäinpainallus
Kun painat tätä näppäintä, NVDA antaa seuraavan näppäinpainalluksen suoraan käyttöjärjestelmän käsiteltäväksi suorittamatta näppäimen mahdollista NVDA-komentoa.

Shift+NVDA+ylänuoli: lue valittu teksti
Lukee valitun tekstin muokkaussäätimissä ja asiakirjoissa. Jos valintaa ei ole, siitä ilmoitetaan.

NVDA+ylänuoli: lue nykyinen rivi
Lukee nykyisen rivin muokkaussäätimissä ja asiakirjoissa.

NVDA+alanuoli: lue kaikki
Lukee kaiken asiakirjan tai muokkaussäätimen tekstin nykyisestä paikasta lähtien.

NVDA+f1: navigointiobjektin tiedot
Lukee tietoja nykyisestä navigointiobjektista (hyödyllinen pääasiassa kehittäjille).

Control+NVDA+c: tallenna asetukset
Tallentaa asetukset.

Control+NVDA+r: palauta tallennetut asetukset
Palauttaa käyttöön nvda.ini-tiedostoon tallennetut asetukset.

NVDA+2: lue kirjoitetut merkit
Ottaa käyttöön tai poistaa käytöstä kirjoitettujen merkkien lukemisen.

NVDA+3: lue kirjoitetut sanat
Ottaa käyttöön tai poistaa käytöstä kirjoitettujen sanojen lukemisen.

NVDA+4: lue komentonäppäimet
Ottaa käyttöön tai poistaa käytöstä minkä tahansa näppäinten lukemisen.

NVDA+p: lue välimerkit
Ottaa käyttöön tai poistaa käytöstä välimerkkisymbolien lukemisen.

NVDA+m: hiiren seuranta
Ottaa käyttöön tai poistaa käytöstä Hiiren alla olevan objektin tai sanan lukemisen.

NVDA+u: äänimerkit edistymispalkin päivittyessä
Säätää, miten edistymispalkkien päivittymisistä ilmoitetaan. NVDA voi joko antaa äänimerkin kaikkien aktiivisen ikkunan edistymispalkkien kohdalla (oletus), antaa äänimerkin koko järjestelmän kaikkien edistymispalkkien kohdalla tai kertoa joka 10. prosentin puheena.

Control+NVDA+vasen nuoli: edellinen asetus
Ilmoittaa edellisen puheasetuksen ja siirtyy siihen.
 
Control+NVDA+oikea nuoli: seuraava asetus
Ilmoittaa seuraavan puheasetuksen ja siirtyy siihen

Control+NVDA+ylänuoli: suurenna asetusta
Nostaa nykyistä puheasetusta

Control+NVDA+alanuoli: pienennä asetusta
Laskee nykyistä puheasetusta

Asetusvalintaikkunoiden avaaminen:

Control+NVDA+g: yleiset asetukset
Avaa Yleiset asetukset -valintaikkunan.

Control+NVDA+s: syntetisaattori
Avaa Syntetisaattori-valintaikkunan.

Control+NVDA+v: ääniasetukset
Avaa Ääniasetukset-valintaikkunan.

Control+NVDA+k: näppäimistöasetukset
Avaa Näppäimistöasetukset-valintaikkunan.

Control+NVDA+m: hiiriasetukset
Avaa Hiiriasetukset-valintaikkunan.

Control+NVDA+o: objektien lukeminen
Avaa Objektien lukuasetukset -valintaikkunan.

Control+NVDA+b: näennäispuskurit
Avaa näennäispuskurin asetusvalintaikkunan.

Control+NVDA+d: asiakirjojen muotoilu
Avaa Asiakirjojen muotoiluasetukset -valintaikkunan.

Control+NVDA+z: Python-konsoli
Avaa Python-konsolin.

Navigointiobjektilla navigoiminen

NVDA+laskinnäppäimistön 5: lue nykyinen navigointiobjekti
Kertoo nykyisen navigointiobjektin. Kahdesti painettaessa objektin nimi tavataan ja kolmesti painettaessa se kopioidaan leikepöydälle.

Shift+NVDA+laskinnäppäimistön 5: navigointiobjektin koko ja sijainti
Kertoo nykyisen navigointiobjektin koon ja sijainnin.
 
Control+Shift+NVDA+laskinnäppäimistön 5: missä olen
Kertoo, missä navigointiobjekti on.

NVDA+laskinnäppäimistön 8: ylemmän tason objekti
Siirtää navigointiobjektin sitä ylemmän tason objektiin (ts. objektiin, jossa navigointiobjekti on).

NVDA+laskinnäppäimistön 2: ensimmäinen alemman tason objekti
Siirtää navigointiobjektin sen ensimmäiseen alemman tason objektiin (ts. ensimmäiseen navigointiobjektin sisällä olevaan objektiin)

NVDA+laskinnäppäimistön 4: edellinen objekti
Siirtää navigointiobjektin siitä edellisenä olevaan objektiin (ts. navigointiobjektia ennen olevaan saman tason objektiin).

Shift+NVDA+laskinnäppäimistön 4: edellinen objektipuun objekti
Siirtää navigointiobjektin siitä edellisenä navigointipuussa olevaan objektiin (ts. navigointiobjektia ennen olevaan, ei välttämättä saman tason objektiin).

NVDA+laskinnäppäimistön 6: seuraava objekti
Siirtää navigointiobjektin siitä seuraavana olevaan objektiin (ts. navigointiobjektin jälkeiseen saman tason objektiin).

Shift+NVDA+laskinnäppäimistön 6: seuraava objektipuun objekti
Siirtää navigointiobjektin siitä seuraavana objektipuussa olevaan objektiin (ts. navigointiobjektin jälkeiseen, ei välttämättä saman tason objektiin).

NVDA+laskinnäppäimistön Enter: suorita oletustoiminto objektille
Suorittaa oletustoiminnon navigointiobjektille (esim. painaa painiketta tai aktivoi luettelon osan).

NVDA+laskinnäppäimistön /: siirrä hiiri navigointiobjektiin
Siirrä hiirikohdistin nykyiseen navigointiobjektiin
 
NVDA+laskinnäppäimistön *: siirrä navigointiobjekti hiiren kohdalle
Siirtää navigointiobjektin hiirikohdistimen alla olevaan objektiin

Laskinnäppäimistön miinus: siirrä tarkastelukohdistin järjestelmäkohdistimen kohdalle
Siirtää tarkastelukohdistimen järjestelmäkohdistimen kohdalle.

Control+laskinnäppäimistön miinus: siirrä järjestelmäkohdistin tarkastelukohdistimen kohdalle
Siirtää järjestelmäkohdistimen tarkastelukohdistimen kohdalle

NVDA+laskinnäppäimistön miinus: siirrä navigointiobjekti kohdistukseen
Siirtää navigointiobjektin siihen objektiin, jossa kohdistus on.

Laskinnäppäimistön /: hiiren vasen napsautus
Napsauttaa kerran hiiren vasenta painiketta hiiren sen hetkisessä sijainnissa.

Laskinnäppäimistön *: hiiren oikea napsautus
Napsauttaa kerran hiiren oikeaa painiketta hiiren sen hetkisessä sijainnissa.

Laskinnäppäimistön plus: lue kaikki tarkastelukohdistimesta lähtien
Lukee kaiken tekstin tarkastelukohdistimen nykyisestä paikasta lähtien.

NVDA+laskinnäppäimistön plus: lue kaikki objektit
Lukee kaikki navigointiobjektin jälkeiset objektit puumaisessa järjestyksessä.

Objektien lukeminen

Laskinnäppäimistön 1: edellinen merkki
Siirtää tarkastelukohdistimen edellisen merkin kohdalle

Shift+laskinnäppäimistön 1: rivin alku
Siirtää tarkastelukohdistimen rivin alkuun

Laskinnäppäimistön 2: nykyinen merkki
Lukee tarkastelukohdistimen kohdalla olevan merkin

Laskinnäppäimistön 3: seuraava merkki
Siirtää tarkastelukohdistimen seuraavan merkin kohdalle

Shift+laskinnäppäimistön 3: rivin loppu
Siirtää tarkastelukohdistimen rivin loppuun

Laskinnäppäimistön 4: edellinen sana
Siirtää tarkastelukohdistimen edellisen sanan kohdalle

Laskinnäppäimistön 5: nykyinen sana
Lukee tarkastelukohdistimen kohdalla olevan sanan

Laskinnäppäimistön 6: seuraava sana
Siirtää tarkastelukohdistimen seuraavan sanan kohdalle

Laskinnäppäimistön 7: edellinen rivi
Siirtää tarkastelukohdistimen edelliselle riville

Shift+laskinnäppäimistön 7: ylin rivi
Siirtää tarkastelukohdistimen ensimmäiselle riville
 
Laskinnäppäimistön 8: nykyinen rivi
Lukee tarkastelukohdistimen kohdalla olevan rivin

Laskinnäppäimistön 9: seuraava rivi
Siirtää tarkastelukohdistimen seuraavalle riville

Shift+laskinnäppäimistön 9: alin rivi
Siirtää tarkastelukohdistimen viimeiselle riville

Näennäispuskurin komennot Firefox 3:lle (jotkin näistä saattavat toimia myös Internet Explorerissa tai Firefox 2:ssa):

NVDA+välilyönti: näennäispuskurin läpivienti
Ottaa käyttöön tai poistaa käytöstä näennäispuskurin läpivientitilan.

control+NVDA+f: etsi (Control+f Firefox 2:ssa ja Internet Explorerissa)
NVDA+f3: etsi seuraava
NVDA+f7: linkkilista (ei toimi Firefox 2:ssa tai internet explorerissa)
NVDA+f5: päivitä näennäispuskuri (ei toimi Firefox 2:ssa tai Internet Explorerissa)

Näennäispuskurin pikanäppäimet seuraavaan elementtiin siirtymiseksi (käytä shiftiä näiden näppäinten kanssa siirtyäksesi edelliseen):

Sekä vanhan että uuden näennäispuskurin tukemat komennot:
h: otsikko
l: luettelo
i: luettelon osa
t: taulukko
k: linkki
p: kappale (käytetään vain vanhassa näennäispuskurissa, käytä uudessa näppäimiä Control+ylä/alanuoli)
f: lomakekenttä
Komennot, joita vanha näennäispuskuri ei tue:
u: avaamaton linkki
v: avattu linkki
e: muokkauskenttä
b: painike
x: valintaruutu
c: yhdistelmäruutu
r: valintapainike
q: kappaleenvaihdollinen sisennys
s: erotin
m: kehys
g: kuva
numerot 1 - 6: otsikot tasolla 1 - 6