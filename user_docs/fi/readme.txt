NVDA:n Lueminut-tiedosto

Ilmainen, avoimen lähdekoodin ruudunlukija Windowsille.

Tehnyt Michael Curran James Tehin ja muiden avustuksella.

NonVisual Desktop Access (NVDA) on avoimen lähdekoodin ruudunlukija Windows-käyttöjärjestelmälle mahdollistaen sokeiden ja heikkonäköisten tietokoneen käytön heidän tarvitsematta maksaa enemmästä kuin itse tietokoneesta ja käyttöjärjestelmästä. Huhtikuusta 2006 lähtien se on muuttunut melko käyttökelpoiseksi päivittäisenä ruudunlukijana mahdollistaen käyttäjien tehdä useimpia tarvitsemiaan tehtäviä. Se ei ole niin vakaa tai virheetön kuin jotkin kaupallisista ruudunlukijoista. Joulukuusta 2006 lähtien NVDA:n tekijä on pystynyt täysipäiväisesti käyttämään NVDA:ta ensisijaisena ruudunlukijanaan luovuttaen viimeinkin pois käyttämänsä kaupallisen tuotteen.

NVDA:n antaessa palautteen synteettisenä puheena, käyttäjä voi käyttää kaikkia Windows-käyttöjärjestelmän osia, kuten:

Selata Internetiä Internet Explorerilla ja Firefoxilla
Lukea ja kirjoittaa asiakirjoja WordPadilla ja Microsoft Wordilla
Lähettää ja vastaanottaa sähköpostia Outlook Expressillä
Käyttää komentoriviohjelmia DOS-kehotteessa
Tehdä perustaulukoita Microsoft Excelillä
Yleistä tietokoneen hallintaa Oma tietokone -ikkunan, resurssienhallinnan ja ohjauspaneelin kautta sekä muita yleisiä tehtäviä

NVDA:ta ei rajoita tarve seurata markkinasuuntauksia ja tarpeita. Kaupallisissa ruudunlukijoissa otetaan käyttöön todella hyödyllisiä ominaisuuksia, mutta toisinaan tämä voi olla puolueellista: otetaan käyttöön ominaisuuksia, joita markkinat haluavat sen sijaan, että kehitettäisiin jotain, mikä olisi käyttäjälle todella hyödyllistä. NVDA ei ole välttämättä yhtä vakaa kuin kaupalliset ruudunlukijat, mutta se toimii varmasti koe- ja testaustyökaluna. Sillä voi helposti ja nopeasti testata uusia ideoita ja ominaisuuksia, joita ei ehkä ole nähty muissa Windows-ruudunlukijoissa. Tästä on esimerkkinä NVDA:n kyky ilmoittaa käyttäjälle äänimerkeillä edistymispalkin liikkumisesta. Mitä korkeampi äänimerkki, sitä lähempänä loppua edistymispalkki on. Tämä ominaisuus on lisätty muihin ruudunlukijoihin mukautetuilla skripteillä ja muilla sen kaltaisilla, mutta sitä ei ole koskaan virallisesti kokonaan sovitettu minkään Windows-ruudunlukijan ytimeen.

Voit auttaa NVDA:n kehittämisessä ilmoittamalla tekijöille virheistä aina, kun niitä löytyy. Ohjeet virheiden ilmoittamiseksi ja muutamia hyödyllisiä artikkeleita löytyy wiki:stä osoitteessa http://wiki.nvda-project.org. Jos haluat lisää yleistä tietoa NVDA:sta, voit käydä web-sivustolla osoitteessa www.nvda-project.org. Sieltä löydät myös tietoja NVDA:n postituslistoille liittymisestä. Tällä hetkellä on kaksi listaa: yksi NVDA:n käyttäjille yleisille keskusteluille ja kehittäjien lista niille, jotka käyttävät ja testaavat NVDA:n lähdekoodiversiota.

--- Tekijänoikeustiedot ---
Copyright (C) 2006-2007 Michael Curran <mick@kulgan.net>
NVDA on suojattu GNU GPL-lisenssillä. Voit vapaasti jakaa tai muuttaa tätä ohjelmistoa millä tahansa tavalla, kunhan jaat lisenssiä sen mukana ja pidät lähdekoodin kaikkien saatavilla. Tämä koskee sekä muokattuja että alkuperäisiä ohjelmistokopioita, lisäksi kaikkia tämän ohjelmiston koodia käyttäviä ohjelmistoja. Saadaksesi lisätietoja, voit tarkastella lisenssiä osoitteessa http://www.gnu.org/licenses/gpl.html, tai katso tämän ohjelmiston mukana toimitettua Copying.txt-tiedostoa.
----------------------

Ota yhteyttä tekijään lähettämällä sähköpostia osoitteeseen:
Michael Curran <mick@kulgan.net>
