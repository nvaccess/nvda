# Посібник користувача NVDA NVDA_VERSION

[TOC]

<!-- KC:title: довідник зі списком команд NVDA NVDA_VERSION -->



## Вступ {#Introduction}

Ласкаво просимо до NVDA!

Nonvisual Desktop Acces (NVDA) — безкоштовний читач екрана з відкритим вихідним кодом для операційної системи Microsoft Windows.
Завдяки синтезу мовлення та брайлю, вона дозволяє незрячим та слабозорим людям користуватися комп’ютером під керуванням Windows, витрачаючи на це не більше за зрячих користувачів.
NVDA розробляє [NV Access](https://www.nvaccess.org/) за активної участі спільноти.

### Загальні характеристики {#GeneralFeatures}

NVDA дозволяє незрячим і слабозорим людям користуватися операційною системою Windows та багатьма сторонніми програмами.

Коротка відеодемонстрація [«Що таке NVDA?»](https://www.youtube.com/watch?v=tCFyyqy9mqo) доступна на каналі  NV Access у YouTube (англійською мовою).

Основні можливості:

* Підтримка популярних програм, серед яких браузери, поштові клієнти, програми для спілкування та офісні пакети
* Вбудований синтезатор мовлення, який підтримує понад 80 мов
* Повідомлення доступної інформації про форматування тексту, такої як назва та розмір шрифту, стиль та орфографічні помилки, якщо можливо цю інформацію отримати
* Автоматичне оголошення тексту під курсором миші й додаткова звукова індикація розташування курсора миші
* Підтримка великої кількості брайлівських дисплеїв з можливістю автоматично їх виявляти, включно з тими, які мають брайлівську клавіатуру для набору тексту шрифтом Брайля
* Можливість повноцінного запуску з будь-якого флеш-накопичувача або іншого носія без встановлення
* Простий у використанні озвучений встановлювач
* Програму перекладено на 54 мови
* Підтримка сучасних операційних систем Windows у 32- і 64-розрядному варіантах
* Можливість запускатися разом з Windows і на [інших захищених екранах](#SecureScreens).
* Оголошення елементів керування і тексту при використанні жестів на сенсорному екрані
* Підтримка таких поширених інтерфейсів доступності, як Microsoft Active Accessibility, Java Access Bridge, IAccessible2 та UI Automation
* Підтримка командного рядка Windows та консольних програм
* Можливість підсвічування системного фокуса

### Системні вимоги {#SystemRequirements}

* Операційні системи: усі 32-та 64-розрядні версії Windows 8.1, Windows 10 та Windows 11, включно із серверними версіями, починаючи з Windows Server 2012 R2.
  * Підтримуються варіанти Windows як AMD64, так і ARM64.
* Понад 150 мегабайтів місця на жорсткому диску.

### Інтернаціоналізація {#Internationalization}

Важливим є той факт, що люди, де б вони не перебували і якою б мовою не спілкувалися, отримують рівні можливості доступу до технологій.
Окрім англійської, NVDA перекладено на 54 мови, включно з африкаанс, албанську, амхарську, арабську, арагонську, болгарську, бірманську, каталонську, китайську (просту й традиційну), хорватську, чеську, данську, нідерландську, перську, фінську, французьку, галісійську, грузинську, німецьку (Німеччина та Швейцарія), грецьку, іврит, гінді, угорську, ісландську, ірландську, італійську, японську, Каннада, корейську, киргизьку, литовську, македонську, монгольську, непальську, норвезьку, польську, португальську (Бразилія й Португалія), пенджабську, румунську, російську, сербську, словацьку, словенську, іспанську (Іспанія й Колумбія), шведську, тамільську, тайську, турецьку, українську та в’єтнамську.

### Підтримка синтезаторів мовлення {#SpeechSynthesizerSupport}

Окрім озвучення своїх повідомлень та інтерфейсу багатьма мовами, NVDA дозволяє читати вміст будь-якою мовою, якщо для цієї мови є синтезатор мовлення.

Разом з NVDA надається безкоштовний, з відкритим вихідним кодом, багатомовний синтезатор мовлення [eSpeak NG](https://github.com/espeak-ng/espeak-ng).

Інформацію про інші синтезатори мовлення, які підтримує NVDA, ви зможете прочитати у розділі [Підтримувані синтезатори мовлення](#SupportedSpeechSynths).

### Підтримка брайлівських дисплеїв {#BrailleSupport}

Для власників брайлівських дисплеїв NVDA може виводити інформацію шрифтом Брайля на дисплей.
Для створення брайлівських послідовностей з тексту NVDA використовує бібліотеку брайлівського введення/виведення з відкритим вихідним кодом [LibLouis](https://liblouis.io/) .
Також підтримується нескорописне і скорописне введення з клавіатури брайлівського дисплея.
Крім того, NVDA початково виявляє більшість брайлівських дисплеїв автоматично.
Будь ласка, відвідайте розділ [Підтримувані брайлівські дисплеї](#SupportedBrailleDisplays) для того, щоб дізнатись більше інформації.

NVDA підтримує скорописний, нескорописний і брайлівський комп’ютерний код для багатьох мов.

### Ліцензія й авторські права {#LicenseAndCopyright}

NVDA_COPYRIGHT_YEARS авторське право належить учасникам спільноти NVDA.

NVDA доступна за ліцензією GNU General Public License (версія 2) з двома спеціальними винятками.
Спеціальні винятки зазначені у розділах «Non-GPL Components in Plugins and Drivers» і «Microsoft Distributable Code» ліцензійної угоди.
NVDA також містить та використовує компоненти, розроблені й доступні під іншими вільними ліцензіями програмного забезпечення з відкритим вихідним кодом.
Ви можете вільно поширювати та змінювати це програмне забезпечення на власний розсуд, поки воно супроводжується ліцензією, а весь вихідний код буде доступним для всіх охочих.
Це стосується як оригінальних, так і змінених копій, а також похідних робіт.

Для детальнішої інформації перегляньте [повний текст ліцензії.](https://www.gnu.org/licenses/old-licenses/gpl-2.0.html)
Подробиці щодо спеціальних винятків перегляньте у ліцензійній угоді, розміщеній у підменю «Довідка» меню NVDA.

## Короткий посібник користувача NVDA {#NVDAQuickStartGuide}

Цей короткий посібник містить три основні розділи: завантаження, початкове налаштування та запуск NVDA.
Далі йде інформація про налаштування параметрів, участь у спільноті та отримання довідки.
Інформацію в цьому посібнику зібрано з інших частин Посібника користувача NVDA.
Будь ласка, зверніться до повного Посібника користувача для отримання детальнішої інформації з кожної теми.

### Завантаження NVDA {#GettingAndSettingUpNVDA}

NVDA абсолютно безкоштовна для будь-кого, хто хоче її використовувати.
Немає ніякого ліцензійного ключа, про який потрібно турбуватися, або дорогої підписки, яку потрібно оплачувати.
У середньому NVDA оновлюється чотири рази на рік.
Остання версія NVDA завжди доступна на сторінці «Завантажити» (Download) [сайту NV Access](NVDA_URL).

NVDA працює з усіма останніми версіями Microsoft Windows.
Для детальнішої інформації перегляньте [Системні вимоги](#SystemRequirements).

#### Кроки для завантаження NVDA {#StepsForDownloadingNVDA}

Ці кроки передбачають певне знайомство з навігацією вебсторінками.

* Відкрийте ваш браузер (натисніть клавішу `Windows`, напишіть слово «internet» без лапок і натисніть `enter`)
* Відкрийте сторінку Download на сайті NV Access (Натисніть `alt+d`, введіть нижченаведену адресу й натисніть `enter`):
https://www.nvaccess.org/download
* Активуйте кнопку «download»
* Браузер може запропонувати виконати якусь дію після завантаження, а може і не запропонувати, а потім запустити завантаження
* Залежно від браузера, файл може бути запущений автоматично після завантаження
* Якщо файл потрібно запустити вручну, натисніть `alt+n` для переходу в область сповіщень, потім `alt+r` для запуску файлу (або виконайте кроки для вашого браузера)

### Встановлення NVDA {#SettingUpNVDA}

Відкриття щойно завантаженого файлу запустить тимчасову копію NVDA.
Програма запитає, чи хочете ви встановити NVDA, створити переносну копію або просто продовжити використання тимчасової копії.

NVDA не потребує доступу до інтернету для запуску або встановлення після завантаження запускача.
За наявності з’єднання з інтернетом NVDA може періодично перевіряти наявність оновлень.

#### Кроки для запуску завантаженого запускача {#StepsForRunningTheDownloadLauncher}

Файл запускача має назву «nvda_2022.1.exe» або схожу.
Рік і версія змінюються між оновленнями, щоб відповідати поточному випуску.

1. Запустіть завантажений файл.
Коли завантажиться тимчасова копія, прозвучить музика.
Після завантаження NVDA розмовлятиме впродовж решти процесу.
1. З’явиться вікно запускача NVDA з ліцензійною угодою.
Якщо бажаєте, натисніть `стрілку вниз`, щоб прочитати ліцензійну угоду.
1. Натисніть `tab` для переміщення до прапорця «Я погоджуюсь», потім натисніть `пробіл`, щоб його позначити.
1. Натисніть `tab` для переміщення до варіантів, потім натисніть `enter` на бажаному варіанті.

Є такі варіанти:

* «Встановити NVDA на цей комп’ютер»: це основний варіант для більшості користувачів, які хочуть легко використовувати NVDA.
* «Створити переносну копію»: це дозволяє налаштувати NVDA у будь-якій папці без встановлення.
Це корисно на комп’ютерах без прав адміністратора чи на карті пам’яті для носіння з собою.
Якщо вибрати цей варіант, NVDA проведе вас кроками зі створення переносної копії.
Головне, що має знати NVDA — це папка, в яку потрібно встановити переносну копію.
* «Продовжити запуск»: це залишить запущеною тимчасову копію.
Це корисно для тестування функцій нової версії перед її встановленням.
У разі вибору цього варіанту вікно запускача закриється, а тимчасова копія NVDA працюватиме, допоки ви не вийдете з неї або не перезавантажите комп’ютер.
Зауважте, її налаштування не зберігаються.
* «Вихід»: це закриє NVDA без виконання жодних дій.

Якщо ви плануєте постійно використовувати NVDA на цьому комп’ютері, вам краще обрати варіант «Встановити NVDA».
Встановлення NVDA надасть вам додаткові переваги, серед яких — можливість автоматичного запуску NVDA після входу у Windows, читання вікна входу у Windows і [захищених екранів](#SecureScreens).
Це неможливо робити з переносних чи тимчасових копій.
Для подробиць про обмеження запуску переносної чи тимчасової копії NVDA, перегляньте, будь ласка, [обмеження переносних і тимчасових копій](#PortableAndTemporaryCopyRestrictions).

Встановлення також пропонує створити ярлики в меню «Пуск» і на робочому столі, а також дозволяє запускати NVDA за допомогою комбінації клавіш `control+alt+n`.

#### Кроки для встановлення NVDA із запускача {#StepsForInstallingNVDAFromTheLauncher}

У цих кроках розглядаються найпоширеніші параметри встановлення.
Для додаткових подробиць про доступні параметри, перегляньте, будь ласка, [параметри встановлення](#InstallingNVDA).

1. Переконайтеся, що у вікні запускача позначено прапорець про згоду з ліцензією.
1. Натисніть `Tab` і активуйте кнопку «Встановити NVDA на цей комп’ютер».
1. Далі йдуть параметри використання NVDA на екрані входу і створення ярлика на робочому столі.
Вони початково позначені.
Якщо бажаєте, натисніть `tab` і `пробіл` для зміни будь-якого з цих варіантів чи залишіть їх у початковому стані.
1. Для продовження натисніть  `enter`.
1. З’явиться діалог «Служби захисту користувачів (UAC)» Windows із запитанням «Дозволити цій програмі внести зміни на вашому ПК?».
1. Натисніть `alt+y` для ствердної відповіді на запит UAC.
1. Під час встановлення NVDA буде заповнюватися Індикатор виконання.
Під час цього процесу NVDA видаватиме щоразу вищий звуковий сигнал.
Цей процес часто відбувається швидко і може бути непоміченим.
1. З’явиться діалог із підтвердженням успішного встановлення NVDA.
У повідомленні пропонується «Натиснути «Гаразд» для запуску встановленої копії».
Натисніть `enter` для запуску встановленої копії.
1. З’явиться діалог «Ласкаво просимо до NVDA», у якому NVDA зачитає вітальне повідомлення.
Фокус встановиться на комбінований список «Розкладка клавіатури».
Початково розкладка клавіатури «Desktop» використовує для низки функцій цифровий блок.
Якщо бажаєте, натисніть `стрілку вниз` для вибору розкладки  «Laptop», щоб перепризначити функції цифрового блоку на інші клавіші.
1. Натисніть `tab` для переміщення до прапорця «Використовувати `capsLock` як клавішу-модифікатор NVDA».
Початково клавішею-модифікатором NVDA встановлено `Insert`.
Натисніть `пробіл`, щоб вибрати `capsLock` як альтернативну клавішу-модифікатор.
Зауважте, що розкладка клавіатури встановлюється окремо від клавіші-модифікатора NVDA.
Клавішу NVDA та розкладку клавіатури можна змінити пізніше в Налаштуваннях клавіатури.
1. Використовуйте `tab` і `пробіл` для налаштування решти параметрів на цьому екрані.
Вони визначають, чи запускатиметься NVDA автоматично.
1. Натисніть `enter` для закриття діалогу із запущеною NVDA.

### Запуск NVDA {#RunningNVDA}

Повний посібник користувача NVDA містить всі команди NVDA, розбиті на різні розділи для довідки.
Таблиці команд також доступні в «Списку команд».
Детальніше кожну команду з покроковими діями розглянуто в навчальному модулі NVDA «Базова підготовка до роботи з NVDA».
«Базова підготовка до роботи з NVDA» доступна в [магазині NV Access](http://www.nvaccess.org/shop).

Тут наведено деякі основні команди, які використовуються найчастіше.
Всі команди можна налаштовувати, тому для цих функцій вказано початково призначені комбінації клавіш.

#### Клавіша-модифікатор NVDA {#NVDAModifierKey}

Початково клавішами-модифікаторами NVDA є або `додатковий 0`, (з вимкненим `numLock`), або клавіша `insert`, біля клавіш `деліт`, `на початок` і `в кінець`.
Також клавішею-модифікатором NVDA можна встановити `capsLock`.

#### Режим допомоги при введенні {#InputHelp}

Щоб на практиці навчитися знаходити клавіші, натисніть `NVDA+1` для увімкнення режиму допомоги при введенні.
У режимі допомоги при введенні під час виконання будь-якої дії (наприклад, натискання клавіші чи виконання сенсорного жесту) буде повідомлятися дія користувача та її опис (якщо такий є).
Фактичні команди в режимі допомоги при введенні не виконуються.

#### Запуск і зупинка NVDA {#StartingAndStoppingNVDA}

| Ім’я |Desktop-розкладка |Laptop-розкладка |Опис|
|---|---|---|---|
|Запустити NVDA |`control+alt+n` |`control+alt+n` |Запускає чи перезапускає NVDA|
|Вийти з NVDA |`NVDA+q`, потім `enter` |`NVDA+q`, потім `enter` |Завершує роботу NVDA|
|Призупинити чи відновити мовлення |`shift` |`shift` |Миттєво призупиняє мовлення. Повторне натискання клавіші продовжить мовлення з того місця, на якому воно зупинилося|
|Зупинити мовлення |`control` |`control` |Миттєво зупиняє мовлення|

#### Читання тексту {#ReadingText}

| Ім’я |Desktop-розкладка |Laptop-розкладка |Опис|
|---|---|---|---|
|Читати все |`NVDA+стрілка вниз` |`NVDA+a` |Починає читання з поточної позиції, переміщуючи її в процесі читання|
|Читати поточний рядок |`NVDA+стрілка вгору` |`NVDA+l` |Читає рядок. Натисніть двічі для посимвольного читання. Натисніть тричі, щоб прочитати рядок з використанням фонетичного опису символів (анекдот, байка, візок і так далі).|
|Прочитати виділене |`NVDA+shift+стрілка вгору` |`NVDA+shift+s` |Читає будь-який виділений текст. Натисніть двічі для посимвольного читання цієї інформації. Натисніть тричі, щоб  прочитати її посимвольно з використанням опису символів|
|Прочитати текст у буфері обміну |`NVDA+c` |`NVDA+c` |Читає будь-який текст у буфері обміну. Натисніть двічі для посимвольного читання цієї інформації. Натисніть тричі, щоб прочитати її посимвольно з використанням опису символів|

#### Повідомити розташування та іншу інформацію {#ReportingLocation}

| Ім’я |Desktop-розкладка |Laptop-розкладка |Опис|
|---|---|---|---|
|Заголовок вікна |`NVDA+t` |`NVDA+t` |Повідомляє заголовок поточного вікна. Натисніть двічі для посимвольного читання. Натисніть тричі для копіювання заголовка до буфера обміну|
|Повідомити фокус |`NVDA+tab` |`NVDA+tab` |Повідомляє назву елемента керування, який містить фокус.  Натисніть двічі для посимвольного читання цієї інформації. Натисніть тричі, щоб прочитати її посимвольно з використанням опису символів|
|Читати вікно |`NVDA+b` |`NVDA+b` |Промовляє весь вміст активного вікна (корисно використовувати у діалогах)|
|Читати рядок стану |`NVDA+в кінець` |`NVDA+shift+в кінець` |Повідомляє рядок стану, якщо NVDA може його знайти. Натисніть двічі для посимвольного читання. Натисніть тричі для копіювання інформації в буфер обміну|
|Прочитати час |`NVDA+f12` |`NVDA+f12` |Натисніть один раз, щоб дізнатися поточний час, натисніть двічі для отримання інформації про поточну дату. Час і дата промовляються у форматі, вказаному в налаштуваннях Windows для годинника в системному лотку.|
|Повідомити форматування тексту |`NVDA+f` |`NVDA+f` |Повідомляє форматування тексту. Подвійне натискання показує цю інформацію в окремому вікні|
|Повідомити призначення посилання |`NVDA+k` |`NVDA+k` |Одноразове натискання промовляє призначення URL посилання в позиції каретки чи фокуса. Подвійне натискання показує його у вікні для ретельнішого перегляду|

#### Перемикання інформації, яку читає NVDA {#ToggleWhichInformationNVDAReads}

| Ім’я |Desktop-розкладка |Laptop-розкладка |Опис|
|---|---|---|---|
|Промовляти символи при введенні |`NVDA+2` |`NVDA+2` |Коли увімкнено, NVDA оголошуватиме всі символи, які ви вводите на клавіатурі.|
|Промовляти слова при введенні |`NVDA+3` |`NVDA+3` |Коли увімкнено, NVDA оголошуватиме введене на клавіатурі слово.|
|Промовляти командні клавіші |`NVDA+4` |`NVDA+4` |Коли увімкнено, NVDA оголошуватиме всі клавіші, які не є символами, в разі їх натискання. До них належать комбінації клавіш, такі як control плюс будь-яка літера.|
|Увімкнути відстеження миші |`NVDA+m` |`NVDA+m` |Коли увімкнено, NVDA оголошуватиме поточний текст під вказівником миші, в разі його переміщення в межах екрана. Це дозволяє вам знаходити об’єкти на екрані фізичним переміщенням миші, а не намагатися знайти їх за допомогою об’єктної навігації.|

#### Кільце налаштувань синтезатора {#TheSynthSettingsRing}

| Ім’я |Desktop-розкладка |Laptop-розкладка |Опис|
|---|---|---|---|
|Перейти до наступного налаштування синтезатора |`NVDA+control+стрілка вправо` |`NVDA+shift+control+стрілка вправо` |Переходить до наступного після поточного налаштування мовлення, повертаючись до першого налаштування після останнього|
|Перейти до попереднього налаштування синтезатора |`NVDA+control+стрілка вліво` |`NVDA+shift+control+стрілка вліво` |Переходить до наступного перед поточним налаштування мовлення, повертаючись до останнього налаштування після першого|
|Збільшити поточне налаштування синтезатора |`NVDA+control+стрілка вгору` |`NVDA+shift+control+стрілка вгору` |Збільшує поточне налаштування мовлення, на якому ви перебуваєте. Наприклад, збільшує швидкість, обирає наступний голос, збільшує гучність|
|Збільшити поточне налаштування синтезатора з більшим кроком |`NVDA+control+сторінка вгору` |`NVDA+shift+control+сторінка вгору` |Збільшує значення поточного налаштування мовлення з більшим кроком, наприклад, коли ви перебуваєте на налаштуванні голосу, воно буде переходити вперед на кожні 20 голосів; коли ви перебуваєте на налаштуванні повзунків (швидкість мовлення, висота голосу тощо), воно буде переходити вперед на значення до 20%|
|Зменшити поточне налаштування синтезатора |`NVDA+control+стрілка вниз` |`NVDA+shift+control+стрілка вниз` |Зменшує поточне налаштування мовлення, на якому ви перебуваєте. Наприклад, зменшує швидкість, обирає попередній голос, зменшує гучність|
|Зменшити поточне налаштування синтезатора з більшим кроком |`NVDA+control+сторінка вниз` |`NVDA+shift+control+сторінка вниз` |Зменшує значення поточного налаштування мовлення з більшим кроком, наприклад, коли ви перебуваєте на налаштуванні голосу, воно буде переходити назад на кожні 20 голосів; коли ви перебуваєте на налаштуванні повзунків (швидкість мовлення, висота голосу тощо), воно буде переходити назад на значення до 20%|

Також можна встановити перше або останнє значення поточного налаштування синтезатора, призначивши користувацькі жести у діалозі [Жести вводу](#InputGestures), у категорії мовлення.
Це означає, що, наприклад, коли ви перебуваєте на налаштуванні швидкості мовлення, цей жест встановить швидкість на 0 або 100.
Якщо ви перебуваєте на налаштуванні голосу, буде встановлено перший або останній голос.

#### Навігація на вебсторінках {#WebNavigation}

Повний список однолітерних клавіш навігації наведено в розділі [Режим огляду](#BrowseMode) Посібника користувача.

| Команда |клавіша |опис|
|---|---|---|
|Заголовок |`h` |Переходить до наступного заголовка|
|Заголовок рівня 1, 2 чи 3 |`1`, `2`, `3` |Переходить до наступного заголовка вказаного рівня|
|Поле форми |`f` |Переходить до наступного поля форми (поля редагування, кнопки тощо)|
|Посилання |`k` |Переходить до наступного посилання|
|Орієнтир |`d` |Переходить до наступного орієнтира|
|Список |`l` |Переходить до наступного списку|
|Таблиця |`t` |Переходить до наступної таблиці|
|Перейти зворотно |`shift+літера` |Натисніть `shift` і будь-яку з вищенаведених літер для переходу до попереднього елемента цього типу|
|Список елементів |`NVDA+f7` |Перелічує різні типи елементів, такі як посилання й заголовки|

### Параметри {#Preferences}

Більшість функцій NVDA  можна увімкнути або змінити в налаштуваннях NVDA.
Налаштування й інші параметри доступні з меню NVDA.
Для відкриття меню NVDA, натисніть `NVDA+n`.
Для безпосереднього відкриття діалогу загальних налаштувань NVDA, натисніть `NVDA+control+g`.
Багато екранів налаштувань мають комбінації клавіш для їх безпосереднього відкриття, наприклад, `NVDA+control+s` для вибору синтезатора чи `NVDA+control+v` для налаштування інших параметрів голосу.

### Спільнота {#Community}

NVDA має активну спільноту користувачів.
Існує [англомовна поштова конференція](https://nvda.groups.io/g/nvda) і сторінка всіх [спільнот локальними мовами](https://github.com/nvaccess/nvda-community/wiki/Connect).
Творці NVDA NV Access активні у [Twitter](https://twitter.com/nvaccess) і [Facebook](https://www.facebook.com/NVAccess).
NV Access також веде регулярний блог [In-Process](https://www.nvaccess.org/category/in-process/).

Також існує програма [сертифікації експертів NVDA](https://certification.nvaccess.org/).
Це онлайн-іспит, який ви можете пройти, щоб продемонструвати свої навички з NVDA.
[Сертифіковані експерти NVDA](https://certification.nvaccess.org/) можуть вказати свої контакти та відповідну ділову інформацію.

### Отримання довідки {#GettingHelp}

Щоб отримати довідку з NVDA, натисніть `NVDA+n` для відкриття меню, потім `д` для довідки.
З цього підменю ви можете отримати доступ до Посібника користувача, Списку команд, історії змін тощо.
Три перші варіанти відкриваються у вашому основному браузері.
Повніші навчальні матеріали також доступні в [магазині NV Access](https://www.nvaccess.org/shop).

Ми рекомендуємо почати з модуля «Базова підготовка до роботи з NVDA».
Цей модуль охоплює принципи від початку роботи до перегляду веб-сторінок та використання об’єктної навігації.
Він доступний у:

* [електронних текстових форматах](https://www.nvaccess.org/product/basic-training-for-nvda-ebook/), які складаються з документа Word у форматі DOCX, веб-сторінки в форматі HTML, електронної книги у форматах ePub і Kindle KFX.
* [Аудіо у форматі MP3, яке начитала людина](https://www.nvaccess.org/product/basic-training-for-nvda-downloadable-audio/)
* [Друкованій версії шрифтом уніфікованого англійського брайля](https://www.nvaccess.org/product/basic-training-for-nvda-braille-hard-copy/) з доставкою в будь-яку точку світу.

Інші модулі й дисконтований [Пакет продуктивності NVDA](https://www.nvaccess.org/product/nvda-productivity-bundle/) доступні у [магазині NV Access](https://www.nvaccess.org/shop/).

NV Access також продає [підтримку в телефонному режимі](https://www.nvaccess.org/product/nvda-telephone-support/) як окремими блоками, так і як частину [Пакету продуктивності NVDA](https://www.nvaccess.org/product/nvda-productivity-bundle/).
Підтримка в телефонному режимі має локальні номери в Австралії та США.

[Поштові групи користувачів](https://github.com/nvaccess/nvda/wiki/Connect) є великим джерелом допомоги для спільноти, як і [сертифіковані експерти  NVDA](https://certification.nvaccess.org/).

Ви можете створити звіт про помилку або запити на функції через [GitHub](https://github.com/nvaccess/nvda/blob/master/projectDocs/issues/readme.md).
[Правила участі](https://github.com/nvaccess/nvda/blob/master/.github/CONTRIBUTING.md) містять цінну інформацію для охочих внести свій вклад у спільноту.

## Додаткові параметри встановлення {#MoreSetupOptions}
### Параметри встановлення {#InstallingNVDA}

В разі встановлення NVDA безпосередньо із завантаженого запускача NVDA, натисніть кнопку «Встановити NVDA».
Якщо ви вже закрили цей діалог або хочете встановити NVDA з переносної копії, будь ласка, виберіть пункт «Встановити NVDA», який розташований в розділі «Інструменти» меню NVDA.

З’явиться  діалог встановлення, в якому потрібно буде підтвердити, чи бажаєте ви встановити NVDA, а також буде вказано, чи оновлюватиме це встановлення раніше встановлену версію.
Натискання кнопки «Продовжити» розпочне встановлення NVDA.
У цьому діалозі також є кілька параметрів, які пояснено нижче.
Після завершення встановлення з’явиться повідомлення про те, що воно пройшло успішно.
Натискання кнопки «Гаразд» на цьому етапі перезапустить щойно встановлену копію NVDA.

#### Попередження про несумісні додатки {#InstallWithIncompatibleAddons}

Якщо у вас вже є встановлені додатки, може також з’явитися попередження про те, що несумісні додатки буде вимкнено.
Перш ніж натиснути кнопку «Продовжити», вам потрібно буде позначити прапорець, щоб підтвердити, що ви розумієте, що ці додатки буде вимкнено.
Також буде присутня кнопка для перегляду додатків, які буде вимкнено.
Зверніться до розділу [діалог несумісних додатків](#incompatibleAddonsManager) для отримання докладної інформації про цю кнопку.
Після встановлення ви зможете повторно на свій ризик увімкнути несумісні додатки з [Магазину додатків](#AddonsManager).

#### Використання NVDA під час входу в систему {#StartAtWindowsLogon}

Цей параметр дозволяє вам обрати, чи використовувати NVDA на екрані входу у Windows до введення пароля.
До нього також входять Служба захисту користувачів (UAC) та [інші захищені екрани](#SecureScreens).
Цей параметр початково увімкнено для нових встановлень.

#### Створити ярлик на робочому столі (ctrl+alt+n) {#CreateDesktopShortcut}

Цей параметр дозволяє вам вказати, чи повинна NVDA створити на робочому столі ярлик для запуску NVDA.
Якщо такий ярлик буде створено, то на нього буде призначено комбінацію клавіш `control+alt+n`, що  дозволить вам у будь-який момент запустити NVDA, натиснувши цю комбінацію клавіш.

#### Скопіювати переносну конфігурацію до поточного облікового запису {#CopyPortableConfigurationToCurrentUserAccount}

Цей параметр дозволяє вказати, чи копіювати конфігурацію користувача поточної переносної копії NVDA до папки налаштувань встановленої NVDA поточного користувача.
Водночас для інших користувачів цієї системи ці налаштування копіюватися не будуть, також залишаться незмінними системні налаштування, які NVDA використовує для читання екрану входу у Windows та [інших захищених екранів](#SecureScreens).
Цей параметр доступний лише при встановленні з переносної копії, а не з запускача.

### Створення переносної копії {#CreatingAPortableCopy}

Для створення переносної копії безпосередньо із запускача натисніть кнопку «Створити переносну копію».
Якщо ви закрили цей діалог чи хочете створити переносну копію з вже встановленої NVDA, оберіть пункт «Створити переносну копію» в підменю «Інструменти» меню NVDA.

Цей діалог дозволить вам вказати, де створювати переносну копію NVDA.
Це може бути папка як на жорсткому диску, так і на USB-накопичувачі чи будь-якому іншому переносному носії.
Там також можна вказати, чи копіювати поточну користувацьку конфігурацію до створюваної переносної копії.
Цей параметр доступний лише при створенні переносної копії зі встановленої копії, а не з пакета встановлення.
Натискання кнопки «Продовжити», створить переносну копію.
Після створення переносної копії з’явиться повідомлення про успішне завершення роботи.
 Натисніть кнопку «Гаразд» для його закриття.

### Обмеження переносних і тимчасових копій {#PortableAndTemporaryCopyRestrictions}

Якщо ви хочете взяти NVDA з собою на USB-накопичувачі чи іншому носії, доступному для запису, то вам варто вибрати створення переносної копії.
Створити переносну копію встановленої копії можна в будь-який час.
Переносну копію також можна будь-коли встановити на будь-який комп’ютер.
Однак, якщо ви бажаєте скопіювати NVDA на носій, призначений лише для читання, наприклад, компакт-диск, вам варто просто скопіювати завантажений пакет.
Запуск переносної версії безпосередньо з носія, призначеного тільки для читання, наразі не підтримується.

[Встановлювач NVDA](#StepsForRunningTheDownloadLauncher) можна використовувати як тимчасову копію NVDA.
Тимчасові копії не допускають збереження налаштувань NVDA.
Це передбачає неможливість використовувати [Магазин додатків](#AddonsManager).

Переносні й тимчасові копії NVDA мають такі обмеження:

* Нездатні автоматично запускатися разом з Windows чи після входу в систему.
* Нездатні взаємодіяти з програмами, запущеними з правами адміністратора, якщо, звісно, саму NVDA також не було запущено з такими правами (не рекомендовано).
* Нездатні читати екрани Служби захисту користувачів (User Account control, UAC), коли здійснюється спроба запуску тієї чи іншої програми з правами адміністратора.
* Не підтримують введення інформації з сенсорних екранів.
* Нездатні забезпечити використання таких функцій, як режим огляду та озвучення введених символів у застосунках Магазину Windows.
* Відсутня функція приглушування звуку.

## Використання NVDA {#GettingStartedWithNVDA}
### Запуск NVDA {#LaunchingNVDA}

Якщо ви використовуєте встановлену версію, то запустити її можна просто натиснувши control+alt+n або обравши NVDA з меню програм у меню «Пуск».
Також ви можете ввести у діалозі «Виконати» NVDA та натиснути enter.
Якщо NVDA вже працює, її буде перезапущено.
Ви також можете вказати там деякі [параметри командного рядка](#CommandLineOptions), які дозволять вам завершити роботу (-q), вимкнути додатки (--disable-addons) та інше.

Встановлена копія NVDA початково зберігає свою конфігурацію в каталозі AppData\Roaming поточного користувача (наприклад, «`C:\Users\<користувач>\AppData\Roaming`»).
Це можна змінити таким чином, щоб NVDA завантажувала свою конфігурацію з каталогу AppData\Local поточного користувача.
Для отримання додаткової інформації зверніться до розділу [Загальносистемні параметри](#SystemWideParameters).

Для запуску переносної версії програми, зайдіть у папку, куди ви розпакували NVDA, після чого натисніть на файлі nvda.exe enter або здійсніть подвійний лівий клік мишею.
Якщо NVDA вже запущено, то перед запуском переносної копії її буде зупинено.

Коли програма запуститься, ви почуєте відповідну висхідну мелодію і повідомлення про те, що NVDA запущено.
У випадках, якщо ви запускаєте програму з USB-накопичувача, компакт-диска, або якщо ваш комп’ютер не надто швидкий, до запуску може пройти деякий час.
Якщо це займає дуже багато часу, ви почуєте повідомлення: «Завантаження NVDA, зачекайте, будь ласка...».

Якщо під час запуску програми не відбулося жодної із вищеназваних дій, або ви почули звук помилки Windows чи відповідну низхідну мелодію, скоріш за все, сталася помилка, про яку, за можливості, треба повідомити розробникам.
Будь ласка, відвідайте сайт NVDA, щоб дізнатися, як це зробити.

#### Діалог «Ласкаво просимо» {#WelcomeDialog}

Під час першого запуску програми з’явиться діалог, у якому розповідається базова інформація про можливості клавіші-модифікатора NVDA і про меню NVDA.
(Будь ласка, дивіться наступні розділи, присвячені цій темі).
Діалог також містить комбінований список і три прапорці.
У комбінованому списку ви можете вибрати основну розкладку клавіатури.
Перший прапорець дозволяє вам обрати, чи використовувати клавішу Caps Lock як клавішу-модифікатор NVDA.
Другий дозволяє вказати вам, чи повинна NVDA автоматично запускатися після входу у Windows, однак він доступний лише у встановлених версіях.
Третій дозволяє обрати, чи показувати цей діалог під час кожного запуску програми.

#### Діалог збору статистичних даних {#UsageStatsDialog}

Починаючи з NVDA 2018.3, програма запитує користувачів, чи хочуть вони дозволити надсилання даних про використання до NV Access, щоб допомогти поліпшити NVDA у майбутньому.
Під час першого запуску програми з’явиться вікно із запитанням, чи бажаєте ви погодитися з надсиланням даних до NV Access під час використання NVDA.
Прочитати детальніше про дані, які збирає NVDA, можна у розділі загальних налаштувань [Дозволити NV Access збирати статистику використання NVDA](#GeneralSettingsGatherUsageStats).
Зверніть увагу, що натискання кнопки «Так» або «Ні» збереже налаштування і цей діалог більше не показуватиметься, допоки ви не перевстановите NVDA.
Ви також можете вручну увімкнути чи вимкнути збір і надсилання даних на панелі загальних налаштувань NVDA. Щоб змінити це налаштування, позначте або зніміть позначку з прапорця [Дозволити розробникам NVDA збирати статистику використання NVDA](#GeneralSettingsGatherUsageStats).

### Про клавіатурні команди NVDA {#AboutNVDAKeyboardCommands}
#### Клавіша-модифікатор NVDA {#TheNVDAModifierKey}

Багато клавіатурних команд NVDA використовуються з утримуванням клавіші-модифікатора NVDA та натисканням однієї або кількох клавіш.
Винятком із правила є використання текстового перегляду: у цьому випадку використовуються клавіші на цифровому блоці клавіатури.

Модифікатором можуть бути звичайний Insert, Insert на цифровому блоці та/або клавіша Caps Lock.
Початково клавішею-модифікатором є Insert — як звичайний, так і на цифровому блоці.

Якщо ви хочете викликати одну з клавіш-модифікаторів NVDA для виконання дії, пов’язаної з цією клавішею, наприклад, якщо як клавіша-модифікатор NVDA у вас використовується caps Lock, то, щоб включити capslock, вам потрібно натиснути на цю клавішу швидко двічі.

#### Розкладки клавіатури {#KeyboardLayouts}

Зараз NVDA постачається з двома розкладками клавіатури: Desktop (для повної клавіатури) і Laptop (для неповної клавіатури).
Початково у програмі використовується розкладка Desktop, однак ви можете змінити її на Laptop у категорії «Клавіатура» [налаштувань NVDA](#NVDASettings) у підменю «Параметри» меню NVDA.

У розкладці Desktop використовуються крім усього іншого і клавіші на цифровому блоці (режим Numlock повинен бути вимкненим).
І хоча більшість портативних комп’ютерів фізично не мають цифрового блоку, багато з них здатні емулювати цей режим, використовуючи цифри й літери на правому боці клавіатури із натисканням клавіші FN, а саме: 7, 8, 9, u, i, o, j, k, l і т.д.
Проте, якщо ваш портативний комп’ютер не підтримує емуляцію цифрового блоку клавіатури, або ж ви не можете вимкнути режим Num lock, то перейдіть на розкладку Laptop, щоб мати можливість отримати доступ до усіх можливостей програми.

### Жести NVDA {#NVDATouchGestures}

Якщо ви запускаєте NVDA на пристрої з сенсорним екраном, то ви можете керувати NVDA безпосередньо за допомогою команд дотику.
Під час роботи NVDA, за умови, що підтримку взаємодії з сенсорним екраном не вимкнено, всі сенсорні жести передаються NVDA.
Таким чином, дії, які виконуються звичайним чином без NVDA, не працюватимуть.
<!-- KC:beginInclude -->
Для вмикання й вимикання взаємодії з сенсорним екраном натисніть NVDA+control+alt+t.
<!-- KC:endInclude -->
Ви також можете вмикати й вимикати [взаємодію з сенсорним екраном](#TouchSupportEnable) у категорії «Взаємодія з сенсорним екраном» в налаштуваннях NVDA.

#### Огляд екрана {#ExploringTheScreen}

Найпростіше, що ви можете зробити, це прослухати інформацію про елемент керування або текст у будь-якій точці екрана.
Для виконання цієї дії доторкніться пальцем в будь-якому місці на сенсорному екрані.
Ви також можете, не забираючи пальця з сенсорного екрана, і водячи ним по його поверхні, читати елементи керування і текст під пальцем.

#### Жести {#TouchGestures}

Далі в цьому посібнику при описі команд NVDA будуть також вказані жести, які можуть бути використані для активації цих команд за допомогою сенсорного екрана.
Нижче даються деякі рекомендації, як виконати той чи інший жест.

##### Дотики {#toc45}

Швидко торкніться екрана одним або кількома пальцями.

Одноразовий дотик одним пальцем — це просто дотик.
Дотик двома пальцями одночасно — це двопальцевий дотик і т. д.

Якщо один і той же дотик здійснюється один або більше разів у швидкій послідовності, NVDA розглядатиме такий жест як складений.
Дворазовий дотик дає результат подвійного дотику.
Триразовий — потрійного і т. д.
У таких складених жестах також розпізнається, скільки пальців беруть участь у їхньому формуванні. Іншими словами, жести на зразок потрійного дотику двома пальцями, одноразового дотику чотирма пальцями і так далі цілком можливі.

##### Листання {#toc46}

Швидко проведіть пальцем по екрану.

В залежності від напрямку можливі 4 жести гортання: пролистати вліво, пролистати вправо, пролистати вгору і пролистати вниз.

У формуванні жестів, як і дотиків, можуть брати участь один і більше пальців.
Тому жести подібні до листання вгору двома пальцями або листання вліво чотирма пальцями цілком можливі.

#### Сенсорні режими {#TouchModes}

Оскільки команд NVDA значно більше, ніж може бути жестів, у NVDA є кілька режимів сенсорного введення, між якими ви можете перемикатися, при цьому роблячи доступною певну підмножину команд.
Є два режими: текстовий і об’єктний.
Деякі команди NVDA, перераховані в цьому посібнику, супроводжуватимуться зазначенням режимів сенсорного введення в дужках після жесту.
Наприклад, жест «пролистати вгору (текстовий режим)» означає, що команда виконається при жесті «пролистати вгору», але лише в текстовому режимі.
Якщо з командою не зазначено режим, то цей жест працюватиме в будь-якому режимі сенсорного введення.

<!-- KC:beginInclude -->
Для перемикання між режимами сенсорного введення здійсніть трипальцевий дотик.
<!-- KC:endInclude -->

#### Сенсорна клавіатура {#TouchKeyboard}

Сенсорна клавіатура використовується для введення тексту і команд з сенсорного екрана.
Коли ви фокусуєтеся на полі редагування, ви можете викликати сенсорну клавіатуру, двічі натиснувши її іконку в нижній частині екрана.
Для планшетів, таких як Microsoft Surface Pro, сенсорна клавіатура завжди доступна, коли фізичну клавіатуру не під’єднано.
Щоб закрити сенсорну клавіатуру, двічі натисніть на її іконку або приберіть фокус з поля редагування.

Коли сенсорна клавіатура активна, для пошуку потрібної клавіші встановіть ваш палець в місці розташування клавіатури (зазвичай це в нижній частині екрана), і, не відпускаючи палець, переміщайтеся по її клавішах.
Якщо ви знайшли потрібну клавішу, то для її натискання, ви, в залежності від вибраного параметра в діалозі [Взаємодія з сенсорним екраном,](#TouchInteraction) можете двічі швидко її торкнутися або ж просто відпустити палець.

### Режим допомоги при введенні {#InputHelpMode}

Про більшість команд NVDA розповідається нижче, проте для їх вивчення існує легший спосіб — достатньо увімкнути режим допомоги при введенні.

Для запуску режиму допомоги при введенні натисніть NVDA+1.
Для виходу з нього натисніть NVDA+1 ще раз.
У режимі допомоги при введенні під час виконання будь-якої дії (наприклад, натискання клавіші чи виконання сенсорного жесту) буде повідомлятися дія користувача та її опис (якщо такий є).
Водночас команди, призначені для цих дій, в режимі допомоги при введенні не виконуватимуться.

### Меню NVDA {#TheNVDAMenu}

Меню NVDA дає вам можливість керувати налаштуваннями програми, користуватися довідкою, зберігати/відновлювати конфігурацію та повертатися до попередньої конфігурації, змінювати мовленнєві словники, користуватися додатковими інструментами та завершувати роботу NVDA.

Щоб потрапити в меню NVDA з будь-якого місця у Windows під час роботи NVDA, потрібно виконати одну з нижченаведених дій:

* Натиснути `NVDA+n` на клавіатурі.
* здійснити подвійний дотик двома пальцями на сенсорному екрані.
* Перейти до системного лотка натисканням `Windows+b`, рухатися `стрілкою вниз` до піктограми NVDA, і натиснути `enter`.
* Або перейти до системного лотка натисканням `Windows+b`, рухатися `стрілкою вниз` до піктограми NVDA, і відкрити контекстне меню натисканням клавіші `контекст`, яка на більшості клавіатур розташована поруч з клавішею правий control.
На клавіатурі без клавіші `контекст` натисніть замість неї `shift+f10`.
* Клацнути правою кнопкою миші на піктограмі NVDA у системному лотку

Коли меню з’явиться, для навігації в ньому ви зможете використовувати  клавіші зі стрілками, а `enter` — для активації обраного елемента. 

### Основні команди NVDA {#BasicNVDACommands}

<!-- KC:beginInclude -->

| Ім’я |Desktop-розкладка |Laptop-розкладка |Жест |Опис|
|---|---|---|---|---|
|Запустити чи перезапустити NVDA |control+alt+n |control+alt+n |немає |Запускає чи перезапускає NVDA з робочого столу, якщо цю комбінацію клавіш було увімкнено під час встановлення NVDA. Це специфічна комбінація Windows, відтак її не можна змінити в діалозі «Жести вводу».|
|Зупинити мовлення |control |control |Дотик двома пальцями |Миттєво зупиняє мовлення|
|Тимчасово призупинити мовлення |shift |shift |немає |Миттєво тимчасово призупиняє мовлення. Натисніть повторно для продовження мовлення (якщо пауза підтримується поточним синтезатором)|
|Меню NVDA |NVDA+n |NVDA+n |Подвійний дотик двома пальцями |Відкриває меню NVDA, яке дозволяє отримати доступ до параметрів програми, інструментів, довідки та інших налаштувань програми|
|Увімкнути або вимкнути режим допомоги при введенні |NVDA+1 |NVDA+1 |немає |При натисканні будь-якої клавіші у цьому режимі NVDA повідомить назву клавіші та опис функції NVDA, асоційованої з нею|
|Завершити роботу NVDA |NVDA+q |NVDA+q |немає |Завершує роботу NVDA|
|Пропустити наступну клавішу |NVDA+f2 |NVDA+f2 |немає |Повідомляє NVDA, що наступне натискання клавіші треба передати безпосередньо до активної програми, навіть якщо воно закріплене за функцією NVDA|
|увімкнути чи вимкнути режим сну для програми |NVDA+shift+s |NVDA+shift+z |немає |Режим сну повністю вимикає команди NVDA та мовлення/брайль для активної програми. Це найчастіше використовується для програм, які надають власні можливості читання з екрана. Натисніть комбінацію знову, щоб вийти з режиму сну — зверніть увагу, це налаштування діятиме лише до перезавантаження NVDA.|

<!-- KC:endInclude -->

### Повідомлення системної інформації {#ReportingSystemInformation}

<!-- KC:beginInclude -->

| Ім’я |Клавіша |Опис|
|---|---|---|
|Інформація про поточну дату та час |NVDA+f12 |Натисніть один раз, аби дізнатися про поточний час, натисніть двічі для отримання інформації про поточну дату|
|Повідомити стан батареї |NVDA+shift+b |Повідомляє стан батареї, тобто, чи увімкнене живлення від джерела струму, та наскільки відсотків використаний наявний заряд.|
|Повідомити текст у буфері обміну |NVDA+c |Повідомляє текст у буфері обміну, якщо він там є.|

<!-- KC:endInclude -->

### Режими озвучення {#SpeechModes}

Режим озвучення визначає, як виводиться вміст екрана, сповіщення, відповіді на команди та інші дані під час роботи NVDA.
Початковий режим озвучення — «мовлення», він передбачає озвучення у ситуаціях, що очікуються при використанні читача екрана.
Однак, за певних обставин або під час запуску певних програм, вам може знадобитися один з інших режимів озвучення.

Доступні чотири режими озвучення:

* Мовлення (встановлений початково): NVDA розмовлятиме у звичайному режимі, реагуючи на зміни на екрані, сповіщення й такі дії, як переміщення фокуса або виконання команд.
* На вимогу: NVDA розмовлятиме лише тоді, коли ви використовуєте команди з функцією промовляння (наприклад, повідомлятиме назву вікна); але вона не розмовлятиме у відповідь на такі дії, як переміщення фокуса чи курсора.
* Вимкнено: NVDA не розмовлятиме, проте, на відміну від режиму сну, вона мовчки реагуватиме на команди.
* Сигнали: NVDA замінить звичайне мовлення короткими звуковими сигналами.

Режим сигналів може бути корисним, коли у вікні терміналу прокручується якийсь дуже багатослівний вивід, але вам байдуже, що це за вивід, головне, щоб він продовжував прокручуватися; або за інших обставин, коли факт наявності виводу є важливішим за сам вивід.

Режим «на вимогу» може бути корисним, коли вам не потрібен постійний зворотний зв’язок про те, що відбувається на екрані або на комп'ютері, але вам періодично потрібно перевіряти певні речі за допомогою команд перегляду тощо.
Наприклад, під час запису аудіо, використання збільшення екрана, під час наради або дзвінка, або як альтернатива режиму звукових сигналів.

Між різними режимами озвучення дозволяє циклічно перемикатися жест:
<!-- KC:beginInclude -->

| Ім’я |Клавіша |Опис|
|---|---|---|
|Перемкнути режим озвучення |`NVDA+s` |Перемикає  між режимами озвучення.|

<!-- KC:endInclude -->

Якщо вам потрібно перемикатися лише між обмеженим набором режимів озвучення, дивіться розділ [Доступні режими під час перемикання команди режимів озвучення](#SpeechModesDisabling), щоб дізнатися, як вимкнути непотрібні режими.

## Навігація за допомогою NVDA {#NavigatingWithNVDA}

NVDA дозволяє вам досліджувати операційну систему кількома шляхами, серед яких є звичайна взаємодія й огляд.

### Об’єкти {#Objects}

Кожна програма, так само як і операційна система містить у собі багато об’єктів.
Об’єкт — це один елемент, такий як фрагмент тексту, кнопка, прапорець, повзунок, список чи поле редагування.

### Навігація за допомогою системного фокуса {#SystemFocus}

Системний фокус (або просто фокус) — це [об’єкт](#Objects), що реагує на клавіші, натиснуті на клавіатурі.
Наприклад, якщо ви набираєте текст у полі редагування, це поле редагування зараз у фокусі.

Найпоширеніший спосіб навігації у Windows за допомогою NVDA — просто переміщувати системний фокус, використовуючи стандартні комбінації клавіш Windows, такі як tab і shift+tab, аби рухатися вперед і назад між елементами вікна; alt, аби потрапити до рядка меню; стрілки, аби рухатися пунктами меню; alt+tab, аби переміщуватися між запущеними програмами.
При зміненні системного фокуса NVDA повідомляє таку інформацію про поточний об’єкт: ім’я і номер елемента, тип та значення, його опис, розташування, комбінацію клавіш і т.д.
Коли увімкнено [підсвічування](#VisionFocusHighlight), то розташування системного фокуса також показується візуально.

Ось клавіатурні комбінації, які дозволять вам швидше зорієнтуватись при переміщенні системного фокуса:
<!-- KC:beginInclude -->

| Ім’я |Desktop-розкладка |Laptop-розкладка |Опис|
|---|---|---|---|
|Повідомити про поточне розташування фокуса |NVDA+таб |NVDA+таб |повідомляє про поточну позицію фокуса або елемента керування. Натисніть двічі для посимвольного читання цієї інформації|
|Повідомити заголовок |NVDA+t |NVDA+t |Промовляє заголовок поточного вікна. Натисніть двічі для посимвольного читання цієї інформації. Натисніть тричі для копіювання заголовка до буфера обміну|
|Читати вміст активного вікна |NVDA+b |NVDA+b |Промовляє весь вміст активного вікна (корисно використовувати у діалогах)|
|Повідомити рядок стану |NVDA+в кінець |NVDA+shift+в кінець |Повідомляє рядок стану, якщо NVDA може його знайти. Натисніть двічі для посимвольного читання. Натисніть тричі для копіювання інформації в буфер обміну|
|Повідомити гарячу клавішу |`shift+додаткова2` |`NVDA+control+shift+.` |Повідомляє клавішу швидкого доступу поточного об’єкта у фокусі|

<!-- KC:endInclude -->

### Навігація за допомогою системної каретки {#SystemCaret}

Коли [об’єкт](#Objects), що дозволяє рухатися в межах тексту чи редагувати його, перебуває [у фокусі](#SystemFocus), ви можете переміщуватися в межах тексту, використовуючи системну каретку, також відому як текстовий курсор.

Коли у фокусі перебуває об’єкт, що має системну каретку, ви можете використовувати стрілки та клавіші «сторінка вгору», «сторінка вниз», «на початок», «в кінець» для переміщення в межах тексту.
Ви також можете змінювати текст, якщо елемент підтримує редагування.
Під час переміщення, NVDA буде читати посимвольно, послівно, або порядках, а також сповіщати про виділення тексту і скасування виділення.

NVDA підтримує такі команди для навігації за допомогою системної каретки:
<!-- KC:beginInclude -->

| Ім’я |Desktop-розкладка |Laptop-розкладка |Опис|
|---|---|---|---|
|Читати все |NVDA+стрілка вниз |NVDA+a |Починає читати від поточної позиції системної каретки і переміщується далі за текстом|
|Читати поточний рядок |NVDA+стрілка вгору |NVDA+l |Читає поточний рядок, на якому перебуває системна каретка. Натисніть двічі для посимвольного читання. Натисніть тричі, щоб прочитати рядок з використанням фонетичного опису символів.|
|Читати поточне виділення тексту |NVDA+shift+стрілка вгору |NVDA+shift+s |Читає виділений текст|
|Озвучити форматування тексту |NVDA+f |NVDA+f |Повідомляє інформацію про форматування тексту, на якому розташована системна каретка. Натисніть двічі, щоб показати цю інформацію в режимі огляду|
|Повідомити призначення посилання |`NVDA+k` |`NVDA+k` |Одноразове натискання промовляє призначення URL посилання в позиції каретки чи фокуса. Подвійне натискання показує його у вікні для ретельнішого перегляду|
|Повідомити розташування каретки |NVDA+додатковий деліт |NVDA+деліт |Повідомляє інформацію про розташування тексту чи об’єкта в позиції системної каретки. Наприклад, це може включати відсоткове співвідношення у документі, відстань від краю сторінки чи точну позицію екрана. Подвійне натискання може надати детальнішу інформацію.|
|Наступне речення |alt+стрілка вниз |alt+стрілка вниз |Переміщує каретку до наступного речення і промовляє його. (підтримується лише у Microsoft Word і Outlook)|
|Попереднє речення |alt+стрілка вгору |alt+стрілка вгору |Переміщує каретку на попереднє речення і промовляє його. (підтримується лише в Microsoft Word і Outlook)|

Коли ви перебуваєте в таблиці, то для вас доступні такі команди:

| Ім’я |Клавіша |Опис|
|---|---|---|
|Перейти до попереднього стовпця |control+alt+стрілка вліво |переміщує системну каретку до попереднього стовпця (у тому самому рядку)|
|Перейти до наступного стовпця |control+alt+стрілка вправо |Переміщує системну каретку до наступного стовпця (у тому самому рядку)|
|Перейти до попереднього рядка |control+alt+стрілка вгору |Переміщує системну каретку до попереднього рядка (стовпець не змінюється)|
|Перейти до наступного рядка |control+alt+стрілка вниз |Переміщує системну каретку до наступного рядка (стовпець не змінюється)|
|Перейти до першого стовпця |control+alt+на початок |Переміщує системну каретку до першого стовпця (у тому самому рядку)|
|Перейти до останнього стовпця |control+alt+в кінець |Переміщує системну каретку до останнього стовпця (у тому самому рядку)|
|Перейти до першого рядка |control+alt+сторінка вгору |Переміщує системну каретку до першого рядка (стовпець не змінюється)|
|Перейти до останнього рядка |control+alt+сторінка вниз |Переміщує системну каретку до останнього рядка (стовпець не змінюється)|
|Читати все у стовпці |`NVDA+control+alt+стрілка вниз` |Читає стовпець по вертикалі від поточної комірки вниз до останньої комірки стовпця.|
|Читати все у рядку |`NVDA+control+alt+стрілка вправо` |Читає рядок по горизонталі від поточної комірки вправо до останньої комірки рядка.|
|Читати весь стовпець |`NVDA+control+alt+стрілка вгору` |Читає поточний стовпець по вертикалі згори донизу без переміщення системної каретки.|
|Читати весь рядок |`NVDA+control+alt+стрілка вліво` |Читає поточний рядок по горизонталі зліва направо без переміщення системної каретки.|

<!-- KC:endInclude -->

### Об’єктна навігація {#ObjectNavigation}

Переважно ви працюватимете з програмами, використовуючи команди переміщення [системного фокуса](#SystemFocus) і [системної каретки](#SystemCaret).
Можливо, ви захочете оглянути поточну програму або вікно операційної системи без переміщення системного фокуса чи системної каретки.
Ймовірно, ви також захочете працювати з [об’єктами](#Objects), які недоступні стандартним шляхом, з клавіатури.
У цьому випадку ви можете використати об’єктну навігацію. 

Об’єктна навігація дозволить вам рухатися між окремими [об’єктами](#Objects) та отримувати інформацію про них.
Коли ви увійдете до об’єкта, NVDA повідомлятиме вам інформацію про нього так само, як і при використанні системного фокуса.
Щоб переглядати весь текст в такому вигляді, як він з’являється на екрані, треба використовувати [екранний перегляд](#ScreenReview).

Перш ніж рухатися вперед і назад між окремими об’єктами системи, треба знати, що вони організовані ієрархічно.
Це означає, що деякі об’єкти містять у собі інші, і вам потрібно увійти до цих об’єктів, аби переглянути їхній вміст.
Наприклад, список містить у собі елементи списку, і вам потрібно увійти до списку, щоб для вас стали доступними його елементи.
Якщо ви потрапили на якийсь елемент списку, то, переміщаючись вперед або назад у межах поточного об’єкта, ви опинитеся на інших елементах списку в тому самому списку.
При переміщенні до об’єкта, який містить елементи списку, ви потрапите назад в список.
Ви можете пройти повз список, якщо ви хочете отримати доступ до інших об’єктів.
Так само, якщо ви натрапите на панель інструментів, аби отримати доступ до її елементів, треба буде до неї увійти.

Якщо ви віддаєте перевагу переміщенню вперед і назад між кожним окремим об’єктом у системі, ви можете використовувати команди для переходу до попереднього/наступного об’єкта у плоскому поданні.
Наприклад, якщо ви переходите до наступного об’єкта в цьому плоскому поданні, а поточний об’єкт містить інші об’єкти, NVDA автоматично перейде до першого об'єкта, який його містить.
Або ж, якщо поточний об’єкт не містить жодних об’єктів, NVDA перейде до наступного об’єкта на тому самому рівні ієрархії.
Якщо такого наступного об’єкта немає, NVDA спробує знайти наступний об’єкт в ієрархії на основі об’єктів, що його містять, допоки не залишиться об’єктів, до яких можна перейти.
Ті ж самі правила застосовуються для переміщення назад в ієрархії.

Об’єкт, що зараз переглядається, називається об’єктом навігатора.
Потрапивши на об’єкт, ви можете переглянути його вміст, використовуючи [клавіші текстового перегляду](#ReviewingText) в [Режимі перегляду об’єктів](#ObjectReview).
Коли увімкнено [підсвічування](#VisionFocusHighlight), то розташування об’єктного навігатора також показуватиметься візуально.
Початково навігатор переміщується разом зі зміною фокуса, проте цю поведінку можна вмикати й вимикати.

Зверніть увагу: стеження брайля за об’єктним навігатором можна налаштувати у пункті [прив’язка брайля](#BrailleTether).

Для переміщення по об’єктах використовуйте такі клавіші:

<!-- KC:beginInclude -->

| Ім’я |Desktop-розкладка |Laptop-розкладка |Жест |Опис|
|---|---|---|---|---|
|Повідомити про поточний об’єкт |NVDA+додаткова5 |NVDA+shift+o |немає |Повідомляє про поточний об’єкт навігатора. Натисніть двічі для посимвольного читання, натисніть тричі для того, щоб скопіювати ім’я та значення об’єкта в буфер обміну.|
|Переміститися на батьківський об’єкт |NVDA+додаткова8 |NVDA+shift+стрілка вгору |Пролистати вгору (об’єктний режим) |Переходить до об’єкта, який містить поточний об’єкт|
|Перейти до попереднього об’єкта |NVDA+додаткова4 |NVDA+shift+стрілка вліво |немає |Переходить до об’єкта, розміщеного перед поточним об’єктом|
|Перейти до попереднього об’єкта у плоскому поданні |NVDA+додаткова9 |NVDA+shift+[ |Пролистати вліво (об’єктний режим) |Переходить до попереднього об’єкта у плоскому поданні ієрархії об’єктної навігації|
|Перейти до наступного об’єкта |NVDA+додаткова6 |NVDA+shift+стрілка вправо |немає |Переходить до об’єкта, розміщеного після поточного об’єкта|
|Перейти до наступного об’єкта у плоскому поданні |NVDA+додаткова3 |NVDA+shift+] |Пролистати вправо (об’єктний режим) |Переходить до наступного об’єкта у плоскому поданні ієрархії об’єктної навігації|
|Перейти до першого об’єкта, який міститься у поточному |NVDA+додаткова2 |NVDA+shift+стрілка вниз |Пролистати вниз (об’єктний режим) |Переходить до першого об’єкта, що міститься в поточному об’єкті|
|Перейти до об’єкта у фокусі |NVDA+додатковий мінус |NVDA+бекспейс |немає |Приводить навігатор до об’єкта, що зараз перебуває в системному фокусі, а переглядовий курсор приводить до позиції системної каретки, якщо можливо|
|Активувати об’єкт у поточній позиції навігатора |NVDA+додатковий enter |NVDA+enter |Подвійний дотик |Активує поточний об’єкт (відповідає кліку миші, натисканню клавіш enter або пробіл як у системному фокусі)|
|Привести системний фокус або каретку до поточної позиції переглядового курсора |NVDA+shift+додатковий мінус |NVDA+shift+бекспейс |немає |Натисніть один раз, аби привести системний фокус до поточної позиції навігатора, натисніть двічі, аби привести системну каретку до позиції переглядового курсора|
|Повідомити про розташування переглядового курсора |NVDA+shift+додатковий деліт |NVDA+shift+деліт |немає |Читає інформацію про розташування тексту або об’єкта під переглядовим курсором. Наприклад, це може включати інформацію про розташування курсора в документі у відсотковому співвідношенні, відстань від краю сторінки або ж точне розташування курсора на екрані. Подвійне натискання може надати детальнішу інформацію.|
|Перемістити переглядовий курсор до рядка стану |немає |немає |немає |Повідомляє рядок стану, якщо NVDA вдається його знайти. Також переміщає об’єктний навігатор до цієї позиції.|

<!-- KC:endInclude -->

Зверніть увагу, що для того, аби клавіші цифрового блоку (Numpad) правильно виконували свої функції, режим Numlock повинен бути вимкненим.

### Перегляд тексту {#ReviewingText}

NVDA дозволяє читати вміст [екрана](#ScreenReview), поточного [документа](#DocumentReview) чи поточного [об’єкта](#ObjectReview) посимвольно, по словах або по рядках.
Ця функція в основному корисна в консольних вікнах Windows, або у тих місцях, де можливості [системної каретки](#SystemCaret) обмежені, або вона взагалі відсутня.
Наприклад, ви можете використовувати цю функцію для читання довгих інформаційних повідомлень у діалогах.

При переміщенні переглядового курсора, системна каретка не рухається, що дозволяє вам безперешкодно читати текстовий вміст об’єкта, не втрачаючи при цьому позицію редагування тексту.
Проте початково при переміщенні системної каретки переглядовий курсор рухається услід за нею.
Цю функцію можна вмикати та вимикати.

Зверніть увагу: стеження брайля за переглядовим курсором можна налаштувати у пункті [прив’язка брайля](#BrailleTether).

Для перегляду тексту доступні такі клавіші:
<!-- KC:beginInclude -->

| Ім’я |Desktop-розкладка |Laptop-розкладка |Жест |Опис|
|---|---|---|---|---|
|Переміститися на верхній рядок перегляду |shift+додаткова7 |NVDA+control+на початок |немає |Переміщує курсор на верхній рядок поточного об’єкта|
|Перейти до попереднього рядка перегляду |додаткова7 |NVDA+стрілка вгору |Пролистати вгору (текстовий режим) |Переміщує курсор до попереднього рядка у поточному об’єкті|
|Повідомити поточний рядок перегляду |додаткова8 |NVDA+shift+. |немає |Читає поточний рядок об’єкта. Натисніть двічі для посимвольного читання, натисніть тричі для читання фонетичного опису символів.|
|Перейти до наступного рядка перегляду |додаткова9 |NVDA+стрілка вниз |Пролистати вниз (текстовий режим) |Переміщує переглядовий курсор до наступного рядка текстового перегляду|
|Перейти до найнижчого рядка перегляду |shift+додаткова9 |NVDA+control+в кінець |немає |Переміщує переглядовий курсор до останнього рядка текстового перегляду|
|Перейти до попереднього слова перегляду |додаткова4 |NVDA+control+стрілка вліво |Пролистати двома пальцями вліво (текстовий режим) |Переміщує переглядовий курсор на попереднє слово в тексті поточного об’єкта|
|Повідомити поточне слово |додаткова5 |NVDA+control+. |немає |Повідомляє слово, на якому перебуває переглядовий курсор. Натисніть двічі для посимвольного читання, натисніть тричі для читання фонетичного опису символів.|
|Перейти до наступного слова перегляду |додаткова6 |NVDA+control+стрілка вправо |Пролистати двома пальцями вправо (текстовий режим) |Переміщує переглядовий курсор на наступне слово в тексті поточного об’єкта|
|Переміститись на початок рядка |shift+додаткова1 |NVDA+на початок |немає |Переміщує переглядовий курсор на початок поточного рядка перегляду|
|Переміститись на попередній символ |додаткова1 |NVDA+стрілка вліво |Пролистати вліво (текстовий режим) |Переміщає переглядовий курсор на попередній символ у поточному рядку перегляду|
|Повідомити поточний символ перегляду |додаткова2 |NVDA+. |немає |Повідомляє символ у поточному рядку, на якому перебуває переглядовий курсор. Натисніть двічі для фонетичного опису символу або прикладу, що починається із цього символу. Натисніть тричі для отримання ASCII та шістнадцяткового значення символу.|
|Переміститись на наступний символ перегляду |додаткова3 |NVDA+стрілка вправо |Пролистати вправо (текстовий режим) |Переміщає переглядовий курсор на наступний символ у поточному рядку|
|Переміститися в кінець поточного рядка перегляду |shift+додаткова3 |NVDA+в кінець |немає |Переміщає переглядовий курсор у кінець поточного рядка перегляду|
|Перейти на попередню сторінку в перегляді |`NVDA+сторінка вгору` |`NVDA+shift+сторінка вгору` |немає |Переміщає переглядовий курсор на попередню сторінку тексту, якщо це підтримує застосунок|
|Перейти на наступну сторінку в перегляді |`NVDA+сторінка вниз` |`NVDA+shift+сторінка вниз` |немає |Переміщає переглядовий курсор на наступну сторінку тексту, якщо це підтримує застосунок|
|Читати все від переглядового курсора |додатковий Плюс |NVDA+shift+a |Пролистати трьома пальцями вниз (текстовий режим) |Читає від поточної позиції курсора, і переміщує його за текстом|
|Копіювати від переглядового курсора |NVDA+f9 |NVDA+f9 |немає |Позначає поточну позицію переглядового курсора в тексті як початкову для виділення чи копіювання. Копіювання не буде виконано доти, доки ви не вкажете NVDA кінцеву позицію, до якої копіювати|
|Копіювати до переглядового курсора |NVDA+f10 |NVDA+f10 |немає |Одноразове натискання виділяє весь текст від попередньо встановленого початкового маркера до позиції переглядового курсора. Якщо системна каретка може досягти тексту, вона переміститься до виділеного тексту. подвійне натискання копіює текст в буфер обміну|
|Перейти до маркера початку копіювання від переглядового курсора |NVDA+shift+f9 |NVDA+shift+f9 |немає |Переміщує переглядовий курсор до попередньо встановленого маркера для копіювання|
|Повідомити форматування тексту |NVDA+shift+f |NVDA+shift+f |немає |Повідомляє форматування тексту в місці розташування переглядового курсора. Натисніть двічі, щоб показати цю інформацію в режимі огляду|
|Повідомити поточну заміну символу |Немає |Немає |Немає |Повідомляє символ, на якому розташований переглядовий курсор. При подвійному натисканні показує символ і текст, який використовується для його вимови в режимі огляду.|

<!-- KC:endInclude -->

Зверніть увагу, що для того, аби клавіші цифрового блоку (numpad) правильно виконували свої функції, режим Numlock повинен бути вимкненим.

Щоб краще запам’ятати ці команди, зверніть увагу, що у розкладці Desktop всі вони згруповані за принципом «три по три» від початку і до кінця, і є символами, словами й рядками, а також — зліва на право, і є попереднім, поточним і наступним (символом, словом або рядком відповідно).
Цю розкладку можна проілюструвати так:

| . {.hideHeaderRow} |. |.|
|---|---|---|
|Попередній рядок |Поточний рядок |Наступний рядок|
|Попереднє слово |Поточне слово |Наступне слово|
|Попередній символ |Поточний символ |Наступний символ|

### Режими перегляду {#ReviewModes}

Команди [текстового перегляду](#ReviewingText) NVDA дозволяють вам, в залежності від вибраного режиму перегляду, переглядати вміст поточного об’єкта, документа чи екрана.

Нижченаведені команди дозволять вам перемикатися між режимами перегляду:
<!-- KC:beginInclude -->

| Ім’я |Desktop-розкладка |Laptop-розкладка |Жест |Опис|
|---|---|---|---|---|
|Перейти до наступного режиму перегляду |NVDA+додаткова7 |NVDA+сторінка Вгору |двопальцеве пролистування вгору |Переходить до наступного доступного режиму перегляду|
|Перейти до попереднього режиму перегляду |NVDA+додаткова1 |NVDA+сторінка Вниз |двопальцеве пролистування вниз |Переходить до попереднього доступного режиму перегляду|

<!-- KC:endInclude -->

#### Об’єктний перегляд {#ObjectReview}

Перебуваючи в режимі об’єктного перегляду, ви можете переглядати вміст поточного [об’єкта](#ObjectNavigation).
Для доступних для редагування текстових полів чи інших базових елементів керування це буде текстовий вміст.
Для інших об’єктів це може бути назва і/або значення.

#### Режим перегляду документа {#DocumentReview}

Коли [об’єктний навігатор](#ObjectNavigation) перебуває в документі в режимі огляду (наприклад, на веб-сторінці) чи в іншому складному документі (наприклад, у документах Lotus Symphony), ви можете перейти до режиму перегляду документа.
Режим перегляду документа дозволяє вам переглядати текст всього документа.

Коли ви перейдете з об’єктного перегляду до режиму перегляду документа, переглядовий курсор буде встановлено у позицію об’єктного навігатора.
Коли ви будете переміщатися у документі з використанням команд перегляду, об’єктний навігатор автоматично буде оновлюватися до об’єкта, виявленого в поточній позиції переглядового курсора.

Зверніть увагу, що NVDA автоматично перейде з об’єктного перегляду в режим перегляду документа, коли ви будете переміщуватися в межах документів, доступних у режимі огляду.

#### Екранний перегляд {#ScreenReview}

Екранний перегляд дозволить вам переглядати текст на екрані в такому вигляді, як він показаний візуально у поточній програмі.
Він подібний до екранного перегляду або функцій курсора миші, які є в багатьох інших програмах екранного доступу для Windows.

Коли ви перейдете до екранного перегляду, переглядовий курсор буде розміщено на поточній позиції [об’єктного навігатора](#ObjectNavigation).
Коли ви будете переміщатися в межах екрана за допомогою команд екранного перегляду, об’єктний навігатор буде автоматично оновлено до об’єкта, виявленого в екранній позиції переглядового курсора.

Зверніть увагу, що у деяких нових програмах NVDA може не бачити як деяких фрагментів, так і всього тексту через застосування новіших технологій екранного малювання, підтримка яких станом на сьогодні неможлива.

### Навігація за допомогою миші {#NavigatingWithTheMouse}

Відповідно до початкових налаштувань, коли ви переміщаєте мишу, NVDA повідомляє текст, розташований безпосередньо під її вказівником.
Якщо це підтримується, NVDA читатиме текст найближчого абзацу, хоча деякі елементи можна прочитати лише по рядках.

NVDA можна налаштувати так, що буде промовлятися і тип [об’єкта](#Objects) під вказівником миші (список, кнопка і т.д.).
Це може бути корисним для тотально незрячих користувачів, бо в деяких випадках одного лише тексту недостатньо.

NVDA дозволяє користувачеві зрозуміти, де розташована миша відносно розмірів екрана, відтворюючи поточні координати як аудіосигнали.
Чим вище миша на екрані, тим вищим буде сигнал.
Чим лівіше або правіше буде миша на екрані, тим гучнішим буде сигнал праворуч або ліворуч (за умови, що користувач має стереодинаміки чи стереонавушники).

Початково додаткові можливості миші у NVDA відключені.
Ви можете їх увімкнути у категорії [Налаштування миші](#MouseSettings) у діалозі [налаштувань NVDA](#NVDASettings), які розташовані в підменю «Параметри» меню NVDA.

Хоча для керування курсором використовують фізичну мишу чи сенсорну панель, у NVDA все ж є низка клавіш, пов’язаних з мишею:
<!-- KC:beginInclude -->

| Ім’я |Desktop-розкладка |Laptop-розкладка |Жест |Опис|
|---|---|---|---|---|
|Клік лівою кнопкою миші |додатковий Знак ділення |NVDA+[ |Немає |Здійснює одноразовий клік лівою кнопкою миші. Для того, щоб здійснити подвійний лівий клік, натисніть ці клавіші швидко двічі|
|Заблокувати ліву кнопку миші |shift+додатковий Знак ділення |NVDA+shift+control+[ |Немає |Блокує ліву кнопку миші. Натисніть повторно для розблокування. Для того, щоб здійснити перетягування за допомогою миші, заблокуйте ліву кнопку миші і перетягніть необхідний об’єкт у потрібне місце, використовуючи або фізичну мишу або інші команди переміщення миші. Після цього розблокуйте ліву кнопку|
|Клік правою кнопкою миші |додатковий Знак множення |NVDA+] |Торкніться й утримуйте |Виконує одноразовий клік правою кнопкою миші.|
|Заблокувати праву кнопку миші |shift+додатковий Знак множення |NVDA+shift+control+] |Немає |Блокує праву кнопку миші. Натисніть ще раз для розблокування. Для того, щоб здійснити перетягування за допомогою миші, заблокуйте праву кнопку миші і перетягніть необхідний об’єкт у потрібне місце, використовуючи або фізичну мишу або інші команди переміщення миші. Після цього розблокуйте праву кнопку миші|
|Перемістити мишу до поточної позиції об’єктного навігатора |NVDA+додатковий Знак ділення |NVDA+shift+m |Немає |Переміщує вказівник миші до позиції переглядового курсора і об’єктного навігатора|
|Привести навігатор до об’єкта під вказівником миші |NVDA+додатковий Знак множення |NVDA+shift+n |Немає |Приводить навігатор до елемента, який розміщений під вказівником миші|

<!-- KC:endInclude -->

## Режим огляду {#BrowseMode}

Складні документи формату «лише для читання», такі як, наприклад, WEB-сторінки, можна переглядати за допомогою NVDA, використовуючи режим огляду.
До них належать документи з таких програм:

* Mozilla Firefox
* Microsoft Internet Explorer
* Mozilla Thunderbird
* повідомлення у форматі HTML в Microsoft Outlook
* Google Chrome
* Microsoft Edge
* Adobe Reader
* Foxit Reader
* підтримувані книги в Amazon Kindle для ПК

Режим огляду факультативно також доступний у документах Microsoft Word.

У режимі огляду вміст документа стає доступним у плоскому вигляді, де можна рухатися за допомогою курсорних клавіш так, ніби ви у звичайному текстовому документі.
До того ж, у цьому режимі працюватимуть комбінації клавіш NVDA, призначені для [системної каретки](#SystemCaret), такі як «Читати все», «Повідомити форматування», команди навігації в таблицях та інше.
Якщо увімкнено [підсвічування](#VisionFocusHighlight), то віртуальну каретку режиму огляду також буде показано візуально.
Крім того, NVDA разом з основним текстом під час переміщення в межах документа озвучуватиме, чи є текст посиланням або заголовком.

Іноді вам буває потрібно взаємодіяти безпосередньо з елементом у документі.
Наприклад, вам треба буде робити це з текстовими полями, доступними для редагування, для того, щоб набирати символи і використовувати курсор, щоб працювати з елементом керування.
Цього можна досягти, перемкнувшись на режим фокуса, де усі клавіші передаються до елемента.
Початково, коли ви перебуваєте в режимі огляду, NVDA автоматично перемикається в режим фокуса, якщо ви клавішею tab або клацанням миші переходите до елемента, який вимагає такого режиму.
Відповідно, якщо ви клавішею tab або, клацнувши мишею, перейдете до елемента, який не вимагає режиму фокуса, NVDA повернеться до режиму огляду.
Увійти до режиму фокуса можна також натисканням клавіш enter чи пробіл на елементі, який вимагає цього режиму.
Натискання клавіші escape поверне вас у режим огляду.
До того ж, ви можете вручну примусово перейти в режим фокуса,який діятиме, допоки ви самі це не вимкнете.

<!-- KC:beginInclude -->

| Ім’я |Клавіша |Опис|
|---|---|---|
|Перемкнутися між режимами огляду і фокуса |NVDA+Пробіл |Перемикає між режимами огляду і фокуса, і навпаки|
|Вийти з режиму фокуса |escape |Повертає вас назад до режиму огляду, якщо NVDA автоматично перейшла в режим фокуса|
|Оновити документ в режимі огляду |NVDA+f5 |Перезавантажує поточний вміст документа (корисно тоді, коли здається, що певна частина вмісту сторінки відсутня. Не підтримується в Microsoft Word і Outlook.)|
|Знайти |NVDA+control+f |Відкриває вікно, яке дозволяє знайти потрібний вам текст у документі. Для детальнішої інформації перегляньте розділ [пошук тексту](#SearchingForText).|
|Знайти далі |NVDA+f3 |Знайти в документі наступний фрагмент тексту, який ви шукали раніше|
|Знайти попередній |NVDA+shift+f3 |Знайти в документі попередній фрагмент тексту, який ви шукали раніше|

<!-- KC:endInclude -->

### Навігація за допомогою літер {#SingleLetterNavigation}

Коли ви перебуваєте у режимі огляду, для швидшої навігації NVDA надає вам можливість використовувати клавіші літер, аби було легше віднайти потрібний елемент документа.
Зверніть увагу, не всі ці команди доступні у кожному типі документів.

<!-- KC:beginInclude -->
Нижченаведені клавіші переміщують вас на наступний доступний елемент, використовуйте shift+літера для переміщення на попередній доступний елемент:

* h: заголовок
* l: список
* i: елемент списку
* t: таблиця
* k: посилання
* n: текст, який не є посиланням
* f: поле форми
* u: невідвідане посилання
* v: відвідане посилання
* e: поле редагування
* b: кнопка
* x: прапорець
* c: комбінований список
* r: радіокнопка
* q: цитата
* s: роздільник
* m: фрейм
* g: графіка
* d: орієнтир
* o: вбудований об’єкт (аудіо чи відеоплеєр, додаток, діалог і так далі)
* 1 до 6: заголовки від першого до шостого рівня відповідно
* a: анотація (коментар, редакторська ревізія і тому подібне)
* `p`: текстовий абзац
* w: орфографічна помилка

Для переміщення на початок або за межі вмісту з елементами, наприклад, списку чи таблиці:

| Ім’я |Клавіша |Опис|
|---|---|---|
|Переміститись на початок вмісту |shift+кома (при англійській розкладці клавіатури) |переміщує на початок вмісту з елементами (на початок списку чи таблиці) від поточної позиції курсора|
|Переміститися за межі вмісту |кома (при англійській розкладці клавіатури) |Переміщається за межі вмісту з елементами (наприклад, за межі списку чи таблиці) від поточної позиції курсора|

<!-- KC:endInclude -->

Деякі веб-додатки, наприклад, Gmail, Twitter чи Facebook використовують літери як гарячі клавіші.
Якщо ви хочете скористатися ними, переглядаючи документ в режимі огляду за допомогою курсорних клавіш, ви можете тимчасово вимкнути навігацію за допомогою літер в NVDA.
<!-- KC:beginInclude -->
Для вимкнення та увімкнення навігації за допомогою літер в NVDA у поточному документі використовуйте комбінацію клавіш NVDA+shift+пробіл.
<!-- KC:endInclude -->

#### Команда навігації текстовими абзацами {#TextNavigationCommand}

Ви можете перейти до наступного або попереднього текстового абзацу за допомогою клавіш `p` або `shift+p`.
Текстові абзаци визначає група тексту, яка складається з повних речень.
Це може бути корисно для пошуку початку читабельного вмісту на різних вебсторінках, наприклад:

* на новинних сайтах
* на форумах
* між дописами у блогах

Ці команди також можуть бути корисними для пропуску певних видів перешкод, наприклад:

* реклами
* меню
* заголовків

Однак зауважте, що хоча NVDA намагається якнайкраще ідентифікувати текстові абзаци, цей алгоритм не є досконалим та іноді може припускатися помилок.
Крім того, ця команда відрізняється від команд навігації по абзацах `control+стрілка вниз/вгору`.
Навігація по текстових абзацах переходить лише між текстовими абзацами, тоді як команди навігації по абзацах переводять курсор на попередній/наступний абзац, незалежно від того, містять вони текст чи ні.

#### Інші команди навігації {#OtherNavigationCommands}

На додаток до перелічених вище команд швидкої навігації, у NVDA є команди, які не мають початково призначених клавіш.
Щоб користуватися цими командами, спочатку потрібно призначити на них жести за допомогою діалогу [Жести вводу](#InputGestures).
Ось список доступних команд:

* Стаття
* Малюнок
* Групування
* Вкладка
* Елемент меню
* Кнопка-перемикач
* Індикатор виконання
* Математична формула
* Вертикально вирівняний абзац
* Текст того ж стилю
* Текст іншого стилю

Зауважте, що для кожного типу елемента є дві команди для переміщення вперед і назад у документі, і ви маєте призначити жести для обох команд, щоб могти швидко переміщатися в обох напрямках.
Наприклад, якщо ви хочете використовувати клавіші `y` / `shift+y` для швидкої навігації між вкладками, вам потрібно:

1. Відкрити діалог «Жести вводу» в режимі огляду.
1. Знайти елемент «переходить до наступної вкладки» у розділі «Режим огляду».
1. Призначити для знайденого жесту клавішу `y`.
1. Знайти елемент  «переходить до попередньої вкладки».
1. Призначити на знайдений жест `shift+y`.

### Список елементів {#ElementsList}

Список елементів забезпечує доступ до списку різних типів елементів у документі, відкритому в тій чи іншій програмі.
Наприклад, у браузерах список елементів можна налаштувати на показ лише посилань, лише заголовків, лише полів форм або лише орієнтирів.
Радіокнопки у цьому діалозі дозволять вам перемикатися між цими типами інформації.
Поле редагування, яке також присутнє в цьому діалозі, дозволить вам відфільтрувати список, з метою полегшення пошуку конкретних елементів сторінки.
Щойно ви оберете потрібні вам елементи, ви зможете за допомогою відповідних кнопок виконати відповідні дії з потрібним вам елементом.
<!-- KC:beginInclude -->

| Ім’я |Клавіша |Опис|
|---|---|---|
|Список елементів у режимі огляду |NVDA+f7 |Відкриває діалог зі списком елементів різних типів, таких, як посилання, заголовки та орієнтири у поточному документі|

<!-- KC:endInclude -->

### Пошук тексту {#SearchingForText}

Цей діалог дозволяє вам шукати будь-який текст в поточному документі.
В поле «Введіть текст для пошуку» необхідно ввести текст, який потрібно знайти.
Прапорець «Враховувати регістр» змушує виконувати пошук з урахуванням регістру введених символів.
Наприклад, встановивши цей прапорець, ви зможете знайти рядок «NV Access», але не «nv access».
Для виконання пошуку використовуйте такі комбінації клавіш:
<!-- KC:beginInclude -->

| Ім’я |Комбінація клавіш |Опис|
|---|---|---|
|Знайти текст |NVDA+control+f |Відкриває діалог пошуку|
|Знайти далі |NVDA+f3 |Шукає наступний фрагмент поточного пошукового запиту|
|Знайти попередній |NVDA+shift+f3 |Шукає попередній фрагмент поточного пошукового запиту|

<!-- KC:endInclude -->

### Вбудовані об’єкти {#ImbeddedObjects}

Сторінка, окрім всього іншого, може містити інші технології, такі, як Oracle Java і HTML5, а також додатки й діалоги.
Якщо такий елемент зустрінеться в режимі огляду, ви почуєте повідомлення: «Вбудований об’єкт», «Додаток» чи «Діалог».
Ви можете швидко переміщатися між вбудованими об’єктами із використанням простої навігації за допомогою літер, натискаючи o та shift+o.
Для взаємодії з вбудованим об’єктом натисніть на ньому enter.
Якщо у нього доступний інтерфейс, то ви зможете переміщатись в межах цього об’єкта за допомогою клавіші Таб і взаємодіяти з ним як з будь-яким іншим застосунком.
Ця команда дозволить вам повернутися із вбудованого об’єкта на сторінку, яка його містить:
<!-- KC:beginInclude -->

| Ім’я |Клавіша |Опис|
|---|---|---|
|Повернутися до режиму огляду |NVDA+control+пробіл |Переміщує фокус із вбудованого об’єкта назад до документа, що його містить|

<!-- KC:endInclude -->

### Режим рідного виділення {#NativeSelectionMode}

Початково під час виділення тексту за допомогою клавіш `shift+стрілка` у режимі огляду, виділення відбувається лише у межах подання документа в режимі огляду NVDA, а не у самій програмі.
Це означає, що виділення не буде видно на екрані, а копіювання тексту за допомогою клавіш `control+c` призведе до копіювання лише звичайного текстового подання вмісту NVDA, тобто форматування таблиць або посилання не буде скопійовано.
Однак, NVDA має режим рідного виділення, який можна увімкнути в певних документах у режимі огляду (поки що лише у Mozilla Firefox), який призводить до того, що рідне виділення документа наслідуватиме виділення у режимі огляду NVDA.

<!-- KC:beginInclude -->

| Ім’я |Клавіша |Опис|
|---|---|---|
|Перемкнути режим рідного виділення між увімкнено й вимкнено |`NVDA+shift+f10` |Вмикає й вимикає режим рідного виділення|

<!-- KC:endInclude -->

Якщо увімкнено режим рідного виділення, копіювання виділеного за допомогою комбінації клавіш `control+c` також використовуватиме рідний функціонал копіювання програми, тобто в буфер обміну буде скопійовано не звичайний текст, а розширений вміст.
Це означає, що цей вміст можна буде вставити у програму, наприклад, Microsoft Word або Excel, відформатувати, наприклад, таблиці, або додати посилання.
Однак зауважте, що у режимі рідного виділення деякі доступні мітки або інша інформація, яку NVDA генерує у режимі огляду, не буде скопійовано.
Крім того, хоча програма намагатиметься зробити все можливе, щоб узгодити рідне виділення з виділенням у режимі огляду NVDA, це не завжди може бути повністю точним.
Однак у випадках, коли ви хочете скопіювати цілу таблицю або абзац зі складним вмістом, ця функція може виявитися корисною.

## Читання математичних виразів {#ReadingMath}

NVDA може читати математичний вміст та переміщатися по ньому в інтернеті та інших застосунках, надаючи доступ до такого вмісту як за допомогою мовлення, так і Брайля. 
Однак, щоб NVDA могла читати і взаємодіяти з математичним вмістом, спочатку потрібно встановити математичний компонент для NvDA.
У магазині додатків NVDA доступно кілька додатків для NVDA, які забезпечують підтримку математики, зокрема [Додаток MathCAT для NVDA](https://nsoiffer.github.io/MathCAT/) та [Access8Math](https://github.com/tsengwoody/Access8Math). 
Будь ласка, зверніться до [розділу про Магазин додатків](#AddonsManager), щоб дізнатися, як переглядати та встановлювати доступні додатки у NVDA.
NVDA також може використовувати старе програмне забезпечення [MathPlayer](https://info.wiris.com/mathplayer-info) від Wiris, якщо воно є у вашій системі, хоча це програмне забезпечення більше не підтримується.

### Підтримуваний математичний вміст {#SupportedMathContent}

Якщо встановлено відповідний математичний компонент, NVDA підтримує такі типи математичних виразів:

* MathML в Mozilla Firefox, Microsoft Internet Explorer і Google Chrome.
* Сучасні математичні формули у Microsoft Word 365 через UI automation:
NVDA може читати математичні формули і взаємодіяти з ними у Microsoft Word 365/2016 збірки 14326 і новіших.
Однак зауважте, що будь-які раніше створені формули MathType спершу необхідно перетворити на Office Math.
Щоб це зробити, позначте кожну й виберіть «Параметри формули», а потім у контекстному меню оберіть «Перетворити в Office Math».
Перш ніж робити це, переконайтеся, що у вас остання версія MathType.
Microsoft Word також тепер надає навігацію по самих формулах, базовану на лінійних символах, і підтримує введення математичних даних із використанням кількох синтаксисів, включно з LateX.
Для отримання подробиць, будь ласка, перегляньте [Формули лінійних форматів з використанням UnicodeMath і LaTeX у програмі Word https://support.microsoft.com/uk-ua/office/формули-лінійних-форматів-з-використанням-unicodemath-і-latex-у-програмі-word-2e00618d-b1fd-49d8-8cb4-8d17f25754f8]
* Microsoft Powerpoint і старіші версії Microsoft Word:
NVDA може читати формули MathType і переміщатися по них у Microsoft Powerpoint і Microsoft word.
Для того, щоб це працювало, встановіть MathType.
Пробної версії програми цілком достатньо.
Її можна завантажити  зі [сторінки презентації MathType](https://www.wiris.com/en/mathtype/).
* Adobe Reader:
Зверніть увагу, що це не офіційний стандарт, тому поки що немає загальнодоступних програм, які можуть створювати цей вміст.
* Kindle Reader для ПК:
NVDA підтримує читання і навігацію по математичних виразах у книгах із доступними математичними виразами.

Під час читання документа, NVDA промовлятиме будь-який математичний вираз, який підтримується, де він зустрічається.
Якщо ви використовуєте брайлівський дисплей, то математичні вирази також показуватимуться й на ньому.

### Інтерактивна навігація {#InteractiveNavigation}

Якщо ви працюєте здебільшого з мовленням, то вам, ймовірно, захочеться розглянути вираз дрібнішими сегментами, а не чути весь вираз одразу.

Якщо ви перебуваєте в режимі огляду, то можете зробити це, перемістивши курсор на математичний вираз і натиснути enter.

Якщо ви не перебуваєте в режимі огляду, то:

1. Перемістіть переглядовий курсор до математичного виразу.
Початково переглядовий курсор рухається за системною кареткою, так що зазвичай ви можете використовувати каретку для переміщення до потрібного вмісту.
1. Потім, активуйте команду:

<!-- KC:beginInclude -->

| Ім’я |Клавіша |Опис|
|---|---|---|
|Взаємодіяти з математичним виразом |NVDA+alt+m |Починає взаємодію з математичним виразом.|

<!-- KC:endInclude -->

На цьому етапі NVDA перейде в математичний режим, де ви можете використовувати команди, такі як клавіші зі стрілками, щоб дослідити вираз.
Наприклад, ви можете рухатися у межах виразу за допомогою клавіш стрілок вліво і вправо, а потім докладніше переглянути частину виразу, наприклад дріб, використовуючи стрілку вниз.

Якщо ви хочете повернутися в документ, просто натисніть escape.

Для отримання додаткової інформації про доступні команди та налаштування для читання і навігації в математичному вмісті, будь ласка, зверніться до документації до конкретного математичного компонента, який ви встановили.

* [Документація MathCAT](https://nsoiffer.github.io/MathCAT/users.html)
* [Документація Access8Math](https://github.com/tsengwoody/Access8Math)
* [Документація MathPlayer](https://docs.wiris.com/mathplayer/en/mathplayer-user-manual.html)

Іноді математичний вміст може показуватись як кнопка чи інший тип елемента, який при активації може показувати діалог чи детальнішу інформацію, пов’язану з формулою.
Для активації кнопки чи елемента, який містить формулу, натисніть ctrl+enter.

### Встановлення MathPlayer {#InstallingMathPlayer}

Хоча зазвичай рекомендується використовувати один з нових додатків NVDA для підтримки математики у NVDA, у певних обмежених сценаріях MathPlayer все ж може бути кращим вибором.
Наприклад, MathPlayer може підтримувати певну мову або брайлівський код, який не підтримують нові додатки.
MathPlayer можна безкоштовно завантажити з сайту Wiris.
[Завантажити MathPlayer](https://downloads.wiris.com/mathplayer/MathPlayerSetup.exe).
Після встановлення MathPlayer вам потрібно буде перезапустити NVDA. 
Зверніть увагу, що в інформації про MathPlayer може бути зазначено, що він призначений лише для старих версій браузерів, таких як Internet Explorer 8.
Це стосується лише використання MathPlayer для візуального показу математичного вмісту, тому ті, хто використовує його для читання або навігації по математичному вмісті за допомогою NVDA, можуть цю інформацію ігнорувати.

## Брайль {#Braille}

Якщо у вас є брайлівський дисплей, то NVDA з його допомогою може виводити інформацію шрифтом Брайля.
Якщо на вашому брайлівському дисплеї є клавіатура Перкінса, ви також можете використовувати скорописне або нескорописне брайлівське введення.
Брайль також можна показувати на екрані, використовуючи замість або одночасно з фізичним брайлівським дисплеєм [переглядач брайля](#BrailleViewer).

Для отримання детальнішої інформації, будь ласка, зверніться до розділу [підтримувані брайлівські дисплеї](#SupportedBrailleDisplays).
Цей розділ також містить інформацію про те, чи підтримує брайлівський дисплей функцію автоматичного виявлення в NVDA.
Ви можете налаштувати роботу брайлівського дисплея у категорії [налаштувань брайля](#BrailleSettings) розташованій у [налаштуваннях NVDA](#NVDASettings).

### Скорочення для типів елементів керування, їхнього стану й орієнтирів {#BrailleAbbreviations}

Для точнішого показу інформації на брайлівському дисплеї, визначено низку скорочень для типів елементів керування і їхнього стану.

| Скорочення |Тип елемента керування|
|---|---|
|стт |стаття|
|кнп |кнопка|
|пдп |підпис|
|кспс |комбінований список|
|прп |прапорець|
|длг |діалог|
|ред |редактор|
|граф |графіка|
|сН |номер стовпця в таблиці, наприклад, с1, с2.|
|рН |номер рядка в таблиці, наприклад, р1, р2.|
|зР |заголовок рівня, наприклад, з1, з2.|
|псл |посилання|
|спс |список|
|впсл |відвідане посилання|
|м |меню|
|рм |рядок меню|
|ем |елемент меню|
|індз |індикатор зайнятості|
|ркнп |радіокнопка|
|тбл |таблиця|
|дер |дерево|
|едер |елемент дерева|
|рвД |рівень дерева в ієрархії|
|⠤⠤⠤⠤⠤ |роздільник|
|пдсв |підсвічений текст|
|вкн |вікно|
|всп |виринаюче системне повідомлення|
|пдк |підказка|
|вклдк |вкладка|
|індвик |індикатор виконання|
|панпрок |панель прокрутки|
|рст |рядок стану|
|пінст |панель інструментів|
|вм |кнопка з випадаючим меню|
|цит |цитата|
|док |документ|
|дод |додаток|
|грп |групування|
|вбу |вбудований об’єкт|
|квин |кінцева виноска|
|мал |малюнок|
|нвин |нижня виноска|
|терм |термінал|
|роз |розділ|
|кнпп |кнопка-перемикач|
|кнпр |кнопка-роздільник|
|мкнп |кнопка меню|
|кнппр |кнопка прокрутки|
|кнпд |кнопка дерева|
|пнл |панель|
|редпар |редактор пароля|
|орі |орієнтир|

Також визначені такі стани елементів керування:

| Скорочення |Стан елементів керування|
|---|---|
|... |показує, коли об’єкт містить автозаповнення|
|⢎⣿⡱ |показує, коли об’єкт, наприклад — кнопку-перемикач, натиснуто|
|⢎⣀⡱ |показує, коли об’єкт, наприклад — кнопку-перемикач, не натиснуто|
|⣏⣿⣹ |показує, коли об’єкт, наприклад, прапорець, позначено|
|⣏⣸⣹ |показує, коли об’єкт, наприклад, прапорець, частково позначено|
|⣏⣀⣹ |показує, коли об’єкт, наприклад, прапорець, не позначено|
|- |показує, коли об’єкт, наприклад, дерево, можливо згортати|
|+ |показує, коли об’єкт, наприклад, дерево, можливо розгортати|
|*** |показується тоді, коли зустрічаються захищені документи чи елементи керування|
|клк |показує, коли об’єкт клікабельний|
|комент |показується, коли є коментар до комірки в електронній таблиці чи до фрагмента тексту в документі|
|фрмл |показується, коли у комірці електронної таблиці є формула|
|непрввед |показується, коли ви зробили неправильне введення|
|доп |показується, коли об’єкт (зазвичай це зображення) містить детальний опис|
|бр |показується на текстових полях, які є багаторядковими, наприклад — поля коментування на веб-сайтах|
|необх |показується при потраплянні на поле форми, яке необхідно заповнити|
|лч |показує, коли об’єкт, наприклад, поле редагування, доступний лише для читання|
|вид |показує, коли об’єкт виділений|
|нвид |показує, коли об’єкт не виділений|
|сортзр |показується, коли об’єкт відсортовано за зростанням|
|сортсп |показується, коли об’єкт відсортовано за спаданням|
|пм |показується, коли об’єкт містить виринаюче вікно (зазвичай це підменю)|

Крім того, є ще скорочення для орієнтирів:

| Скорочення |Орієнтир|
|---|---|
|бнр |банер|
|іпв |інформація про вміст|
|додатк |додаткове|
|форм |форма|
|осн |основне|
|нав |навігація|
|пош |пошук|
|ргн |регіон|

### Брайлівське введення {#BrailleInput}

NVDA за допомогою клавіатури брайлівського дисплея підтримує як нескорописну, так і скорописну форму брайлівського введення.
Ви можете вибрати таблицю, яка буде використовуватися для переведення брайлівського введення в текст, за допомогою комбінованого списку [брайлівська таблиця введення](#BrailleInputTable) в категорії налаштувань брайля, яка розташована у [діалозі налаштувань NVDA](#NVDASettings).

При використанні нескорописної форми брайлівського введення, текст вставляється відразу ж після його введення з клавіатури брайлівського дисплея.
При використанні скорописної форми, текст вставляється після натискання пробілу або ентера в кінці слова.
Зверніть увагу, що переведення відображає тільки ті брайлівські слова, які ви набираєте, і не може враховувати вже наявний текст.
Наприклад, це означає, що якщо ви використовуєте брайлівську таблицю, в якій числа починаються з цифрового знака і натискаєте бекспейс, переміщаючись в кінець числа, то вам буде потрібно знову ввести цифровий знак, щоб набрати додаткові цифри.

<!-- KC:beginInclude -->
Натиснення клавіші крапка 7 стирає останню введену брайлівську клітинку чи символ.
Крапка 8 переводить будь-яке брайлівське введення в текст і натискає enter.
Натиснення комбінації клавіш крапка 7 + крапка 8 переводить будь-яке брайлівське введення в текст, але без додавання в кінці пробілу чи ентера.
<!-- KC:endInclude -->

#### Введення комбінацій клавіш {#BrailleKeyboardShortcuts}

NVDA підтримує введення комбінацій клавіш та емуляцію натискання клавіш із використанням брайлівського дисплея.
Ця емуляція доступна у двох формах: шляхом призначення брайлівського введення безпосередньо на те чи інше натискання або використання віртуальних клавіш-модифікаторів.

Часто використовувані клавіші, такі, як стрілки чи натискання Alt для доступу до меню, можуть бути зіставлені безпосередньо з брайлівським введенням.
Драйвер кожного дисплея попередньо містить у собі деякі з цих призначень.
Ви можете змінити ці призначення чи додати нові клавіші для емуляції у [діалозі «Жести вводу»](#InputGestures).

Хоча цей підхід корисний для часто натискуваних клавіш чи одиничних клавіш (таких як Tab), ви, можливо, не захочете призначати унікальні набори натискань клавіш для кожної комбінації клавіш.
Щоб дозволити емуляцію натискань клавіш з утриманням клавіш-модифікаторів, NVDA надає команди для перемикання клавіш control, Alt, shift, Windows і NVDA, а також команди для деяких комбінацій цих клавіш.
Щоб використовувати ці перемикачі, спершу натисніть команду (або послідовність команд) для клавіш-модифікаторів, які потрібно натиснути.
Потім введіть символ, який є частиною комбінації клавіш, яку потрібно ввести.
Наприклад, щоб виконати натискання control+f, скористайтеся командою «Перемкнути клавішу control», а після цього введіть f,
а для введення control+alt+t скористайтеся або командами «Перемкнути клавішу control» і «Перемкнути клавішу alt» в будь-якому порядку, або ж командою «Перемкнути клавіші control і alt», а після цього введіть t.

Якщо ви випадково перемкнули клавіші-модифікатори, повторне виконання команди перемикання видалить модифікатор.

Під час введення брайлівським скорописом, використання клавіш перемикання модифікаторів призведе до того, що ваш введений текст буде переведено так, ніби ви натиснули крапки 7+8.
Крім того, емульоване натискання клавіші не може відображати шрифт Брайля, введений до натискання клавіші-модифікатора.
Це означає, що для введення alt+2 за допомогою коду Брайля, який використовує цифровий знак, потрібно спочатку перемкнути Alt, а потім ввести цифровий знак.

## Візуальна допомога {#Vision}

Попри те, що NVDA насамперед орієнтована на незрячих чи слабозорих людей, які здебільшого для роботи з комп’ютером використовують мовлення і/або шрифт Брайля, вона також надає вбудовані засоби для зміни вмісту на екрані.
У NVDA такі можливості називаються постачальниками поліпшення візуальної допомоги.

NVDA пропонує кілька вбудованих постачальників візуальної допомоги, які описані нижче.
Крім того, постачальників візуальної допомоги також можуть надавати [додатки для NVDA](#AddonsManager).

Налаштувати візуальну допомогу можна в категорії [Візуальна допомога](#VisionSettings) у [діалозі налаштувань NVDA](#NVDASettings).

### Підсвічування {#VisionFocusHighlight}

Підсвічування дозволяє допомогти визначити позицію [системного фокуса](#SystemFocus), [об’єктного навігатора](#ObjectNavigation) і [режиму огляду](#BrowseMode).
Ці позиції підсвічені кольоровим контуром прямокутника.

* Суцільним синім кольором виділяється комбінація об’єктного навігатора та системного фокуса (наприклад, тому що [об’єктний навігатор стежить за системним фокусом](#ReviewCursorFollowFocus)).
* Підкресленим синім кольором виділяється об’єкт у системному фокусі.
* Суцільним рожевим кольором виділяється об’єкт у позиції об’єктного навігатора.
* Суцільним жовтим кольором виділяється віртуальна каретка, яка використовується в режимі огляду (де немає фізичної каретки, наприклад у браузерах).

Якщо підсвічування увімкнено в категорії [Візуальна допомога](#VisionSettings) [налаштувань NVDA](#NVDASettings), то ви можете вказувати, [підсвічувати чи ні системний фокус, об’єктний навігатор і режим огляду](#VisionSettingsFocusHighlight).

### Екранна завіса {#VisionScreenCurtain}

Незрячі чи слабозорі користувачі зазвичай не можуть або не мають потреби дивитися на екран.
Крім того, може бути важко переконатися, що хтось не дивиться через ваше плече.
Для таких ситуацій NVDA пропонує «екранну завісу», після увімкнення якої ваш екран стане чорним.

Увімкнути «екранну завісу» можна в категорії [Візуальна допомога](#VisionSettings), розташовану в [налаштуваннях NVDA](#NVDASettings).

<!-- KC:beginInclude -->

| Ім’я |Клавіша |опис|
|---|---|---|
|Перемкнути стан екранної завіси |`NVDA+control+escape` |Вмикає, щоб зробити екран чорним, або вимикає, щоб показати вміст екрана. Якщо натиснути один раз, завісу буде увімкнено до перезапуску NVDA. Якщо натиснути двічі, то завісу буде увімкнено, допоки ви її не вимкнете.|

<!-- KC:endInclude -->

Якщо екранну завісу увімкнено, то ви не зможете виконати деякі завдання, пов’язані з вмістом на екрані, наприклад — скористатися [оптичним розпізнаванням вмісту](#Win10Ocr) чи створити знімок екрана.

Через зміни в API лупи Windows, екранну завісу було оновлено для підтримки нових версій Windows.
Щоб увімкнути екранну завісу у Windows 10 21H2 (10.0.19044) чи новіших версіях, використовуйте NVDA 2021.2.
З міркувань безпеки, під час використання нової версії Windows отримайте візуальне підтвердження того, що екранна завіса робить екран повністю чорним.

Зауважте, що екранну завісу не можна увімкнути під час роботи Лупи Windows і використання інвертованих кольорів екрана.

## Розпізнавання вмісту {#ContentRecognition}

Коли автори вмісту не надають достатньо інформації для користувача читача екрана, то можна використовувати різні інструменти, щоб спробувати розпізнати зображення цього вмісту.
NVDA підтримує функцію оптичного розпізнавання символів (OCR), вбудовану в Windows 10 та новіші версії, для розпізнавання тексту із зображень.
Додатки NVDA можуть надавати додаткові інструменти для видобування корисної інформації з недоступного вмісту.

Коли ви використовуєте команду розпізнавання вмісту, то розпізнається поточний [об’єкт навігатора](#ObjectNavigation).
Початково навігатор переміщується за системним фокусом або за курсором в режимі огляду, так що ви можете просто переміщувати в потрібне місце системний фокус або курсор режиму огляду.
Наприклад, якщо ви перемістите в режимі огляду курсор на графічний елемент, то початково буде здійснюватися розпізнавання саме цього графічного елемента.
Однак ви можете використовувати об’єктну навігацію безпосередньо, наприклад, для розпізнавання вмісту всього вікна програми.

Після завершення розпізнавання, результат буде представлений в документі з режимом огляду і ви зможете читати отриману інформацію за допомогою курсорних клавіш.
Натискання ентера або пробіла, якщо це можливо, активує (аналогічно до клацання миші) текст під курсором.
Натискання escape приховує результати розпізнавання.

### Windows OCR {#Win10Ocr}

Windows 10 і новіші версії включають у себе функцію оптичного розпізнавання символів багатьма мовами.
NVDA може використовувати її для розпізнавання тексту із зображень або з елементів недоступних додатків.

Вибрати мову розпізнавання можна в категорії [Windows OCR](#Win10OcrSettings) [діалогу налаштувань NVDA](#NVDASettings).
Для встановлення додаткових мов відкрийте меню Пуск -> Параметри -> Час і мова -> Регіон та мова і натисніть кнопку додавання мови.

Якщо ви хочете відстежувати вміст, який постійно змінюється, наприклад, під час перегляду відео з субтитрами, ви можете ввімкнути автоматичне оновлення розпізнаного вмісту.
Це також можна зробити у розділі [Windows OCR](#Win10OcrSettings) у діалозі [Налаштувань NVDA](#NVDASettings).

Windows OCR може бути частково або повністю несумісним з [візуальними розширеннями NVDA](#Vision) чи з зовнішніми постачальниками візуальної допомоги. Для продовження розпізнавання, вам доведеться вимкнути візуальну допомогу.

<!-- KC:beginInclude -->
Для розпізнавання тексту з поточної позиції об’єктного навігатора за допомогою Windows OCR натискайте NVDA+r.
<!-- KC:endInclude -->

## Специфічні команди NVDA для різноманітних програм {#ApplicationSpecificFeatures}

У NVDA є свої додаткові команди для деяких програм, які полегшують виконання певних завдань, або для отримання доступу до функціоналу, який інакше був би недоступний користувачам NVDA.

### Microsoft Word {#MicrosoftWord}
#### Автоматичне читання заголовків рядків і стовпців {#WordAutomaticColumnAndRowHeaderReading}

NVDA може автоматично повідомляти заголовки рядків і стовпців при навігації по таблицях в Microsoft Word.
Для цього потрібно увімкнути параметр промовляння Заголовків рядків/стовпців таблиці у налаштуваннях форматування документів NVDA, які можна знайти в діалозі [Налаштування NVDA](#NVDASettings).

Якщо ви використовуєте [UIA для доступу до документів Word](#MSWordUIA), який початково використовується в останніх версіях Word і Windows, клітинки першого рядка автоматично вважатимуться заголовками стовпців; аналогічно, клітинки першого стовпця автоматично вважатимуться заголовками рядків.

Навпаки, якщо ви не використовуєте [UIA для доступу до документів Word](#MSWordUIA), вам доведеться вказати NVDA, який рядок або стовпець містить заголовки в будь-якій таблиці.
Після переходу на першу комірку рядка або стовпця, який містить заголовки, використовуйте такі команди:
<!-- KC:beginInclude -->

| Ім’я |Клавіша |опис|
|---|---|---|
|Встановити заголовки стовпців |NVDA+shift+c |Одноразове натискання вказує NVDA, що це перша комірка заголовка в рядку, який містить заголовки стовпців, які автоматично читаються при переміщенні по стовпцях під цим рядком. Подвійне натискання скидає це налаштування.|
|Встановити заголовки рядків |NVDA+shift+r |Одноразове натискання вказує NVDA, що це перша комірка заголовка у стовпці, який містить заголовки рядків, котрі автоматично читаються при переміщенні по рядках за цим стовпцем. Подвійне натискання скидає це налаштування.|

<!-- KC:endInclude -->
Ці налаштування будуть збережені в документі як закладки, сумісні з іншими програмами екранного доступу, такими як JAWS.
Це означає, що інші користувачі програм екранного доступу, котрі відкриють цей документ пізніше, будуть автоматично мати вже встановлені заголовки рядків і стовпців.

#### Режим огляду в Microsoft Word {#BrowseModeInMicrosoftWord}

Режим огляду може використовуватися як на веб-сторінках, так і в Microsoft Word, що дозволяє вам використовувати такі можливості, як швидка навігація і отримання списку елементів документа.
<!-- KC:beginInclude -->
Для увімкнення та вимкнення режиму огляду в Microsoft Word натискайте NVDA+пробіл.
<!-- KC:endInclude -->
Для отримання додаткової інформації про режим огляду та швидку навігацію перегляньте, будь ласка, розділ [Режим огляду](#BrowseMode).

##### Список елементів {#WordElementsList}

<!-- KC:beginInclude -->
Перебуваючи в режимі огляду у Microsoft Word, ви можете отримати список елементів документа, натиснувши комбінацію клавіш NVDA+f7.
<!-- KC:endInclude -->
Список елементів показує заголовки, посилання і примітки, які містять коментарі та зміни, які ви відстежуєте.

#### Читання коментарів {#WordReportingComments}

<!-- KC:beginInclude -->
Щоб прочитати будь-які коментарі у поточній позиції каретки, натисніть NVDA+alt+c.
<!-- KC:endInclude -->
Всі коментарі документа разом зі змінами, які відстежуються, можуть також бути вказані у списку елементів NVDA, якщо обрати як тип елементів примітки.

### Microsoft Excel {#MicrosoftExcel}
#### Автоматичне читання заголовків рядків і стовпців {#ExcelAutomaticColumnAndRowHeaderReading}

NVDA може автоматично повідомляти заголовки рядків і стовпців при навігації по таблицях в Microsoft Excel.
Для цього, по-перше, в діалозі «Форматування документа» повинен бути встановлений прапорець «Читати заголовки рядків і стовпців таблиці».
По-друге, NVDA повинна знати, які рядки або стовпці містять заголовки.
Після переходу на першу комірку рядка або стовпця, який містить заголовки, використовуйте такі команди:
<!-- KC:beginInclude -->

| Ім’я |Клавіша |опис|
|---|---|---|
|Встановити заголовки стовпців |NVDA+shift+c |Одноразове натискання вказує NVDA, що це перша комірка заголовка в рядку, який містить заголовки стовпців, які автоматично читаються при переміщенні по стовпцях під цим рядком. Подвійне натискання скидає це налаштування.|
|Встановити заголовки рядків |NVDA+shift+r |Одноразове натискання вказує NVDA, що це перша комірка заголовка у стовпці, який містить заголовки рядків, котрі автоматично читаються при переміщенні по рядках за цим стовпцем. Подвійне натискання скидає це налаштування.|

<!-- KC:endInclude -->
Ці налаштування будуть збережені в документі як іменований діапазон, сумісний з іншими програмами екранного доступу, такими як JAWS.
Це означає, що інші користувачі програм екранного доступу, котрі відкриють цей документ пізніше, будуть автоматично мати вже встановлені заголовки рядків і стовпців.

#### Список елементів {#ExcelElementsList}

NVDA дозволяє вам відкрити список елементів для Microsoft Excel, який дає вам доступ до елементів різних типів у поточному документі.
<!-- KC:beginInclude -->
Для відкриття списку елементів у Excel, натисніть NVDA+f7.
<!-- KC:endInclude -->
В списку доступні такі типи елементів:

* Діаграми: Список усіх діаграм активного листа.
Вибір діаграми і натискання Enter чи кнопки «Перейти до» фокусує діаграму для навігації та її читання клавішами стрілок.
* Коментарі: Список усіх комірок активного листа, які містять коментарі.
Для кожної комірки відображається її адреса разом з коментарем.
Натискання ентера чи кнопки «Перейти до» на обраному коментарі переходить до комірки, яка його містить.
* Формули: Список усіх комірок активного листа, які містять формули.
Для кожної комірки відображається адреса комірки разом з її формулою.
Натискання ентера чи кнопки «Перейти до» на обраній формулі переходить до комірки, яка її містить.
* Листи: Список усіх листів документа.
Натискання f2 на обраному листі дозволяє його перейменувати.
Натискання ентера чи кнопки «Перейти до» на обраному листі перемикається на нього.
* Поля форм: список усіх полів форм поточного листа.
Для кожного поля форми показується альтернативний текст цього поля, разом з адресами комірок, які їх містять.
Натискання ентера чи кнопки «Перейти до» на вибраному полі форми переходить до нього в режимі огляду.

#### Читання нотаток {#ExcelReportingComments}

<!-- KC:beginInclude -->
Для читання будь-яких нотаток для поточної комірки у фокусі натискайте NVDA+alt+c.
У Microsoft 2016, 365 і новіших класичні коментарі в Microsoft Excel перейменовано на «нотатки».
<!-- KC:endInclude -->
Всі нотатки аркуша також можна переглянути у списку елементів NVDA після натискання NVDA+F7.

NVDA також показує особливий діалог для додавання чи редагування нотатки.
NVDA замінює стандартну область редагування нотаток MS Excel через обмеження доступності, але натискання комбінації клавіш для відображення діалогу успадковується від MS Excel і тому працює навіть без запуску NVDA.
<!-- KC:beginInclude -->
Щоб додати чи редагувати нотатку в комірці, на якій ви перебуваєте, натисніть shift+f2.
<!-- KC:endInclude -->

Цієї команди немає у жестах вводу NVDA, тому її не можна змінити.

Зверніть увагу: ви також можете відкрити область редагування нотатки в MS Excel із контекстного меню будь-якої комірки.
Однак у такому разі замість особливого діалогу NVDA відкриється стандартна недоступна область редагування нотатки.

У Microsoft Office 2016, 365 та новіших версіях додано новий діалог коментарів.
Цей діалог доступний і надає більше можливостей, таких як відповідь на коментарі тощо.
Його також можна відкрити з контекстного меню певної комірки.
Коментарі, додані до комірок за допомогою нового діалогу коментарів, не мають стосунку до «нотаток».

#### Читання захищених комірок {#ExcelReadingProtectedCells}

Якщо документ був захищений, то неможливо перемістити фокус на заблоковані комірки для їх редагування.
<!-- KC:beginInclude -->
Щоб переміститися на заблоковану комірку, перейдіть в режим огляду по NVDA+пробіл, а потім використовуйте стандартні команди переміщення для Excel, такі як клавіші стрілок для переходу між комірками поточного листа.
<!-- KC:endInclude -->

#### Поля форм {#ExcelFormFields}

Аркуші Excel можуть містити поля форм.
Ви можете отримати до них доступ, використовуючи діалог «Список елементів» або клавіші швидкої навігації в режимі огляду (f і shift+f).
Як тільки ви перейдете на поле форми в режимі огляду, ви зможете натиснути Enter або пробіл для його активації або перемкнутися в режим фокуса для взаємодії з ним.
Для отримання додаткової інформації про режим огляду і швидку навігацію зверніться до розділу [Режим огляду](#BrowseMode).

### Microsoft PowerPoint {#MicrosoftPowerPoint}

<!-- KC:beginInclude -->

| Ім’я |Клавіша |Опис|
|---|---|---|
|Увімкнути голосове читання приміток |control+shift+s |В поточному слайд-шоу ця команда дозволяє перемикатися між голосовими примітками поточного слайда і його вмістом. Це впливає лише на те, що промовлятиме NVDA, а не на те, що показується на екрані.|

<!-- KC:endInclude -->

### Foobar2000 {#Foobar2000}

<!-- KC:beginInclude -->

| Ім’я |Клавіша |Опис|
|---|---|---|
|Читати інформацію про час, що залишився |control+shift+r |Читає, скільки залишилося часу звучати доріжці, яка відтворюється у поточний момент, якщо, звісно, вона відтворюється|
|Повідомити витрачений час |control+shift+e |Повідомляє витрачений час поточного трека, якщо доступно.|
|Повідомити довжину трека |control+shift+t |Повідомляє довжину поточного трека, якщо доступно.|

<!-- KC:endInclude -->

Примітка: вищевказані Клавіатурні команди читання працюють у рядку стану програми foobar лише зі стандартним рядком форматування.

### Miranda IM {#MirandaIM}

<!-- KC:beginInclude -->

| Ім’я |Клавіша |Опис|
|---|---|---|
|Читати останні повідомлення |NVDA+control+1-4 |Читає одне з останніх повідомлень, які надійшли нещодавно, в залежності від натиснутої цифри; Наприклад, NVDA +control+2 читає передостаннє повідомлення з тих, які надійшли нещодавно.|

<!-- KC:endInclude -->

### Poedit {#Poedit}

NVDA пропонує поліпшену підтримку для Poedit 3.4 чи новіших.

<!-- KC:beginInclude -->

| Ім’я |Клавіша |Опис|
|---|---|---|
|Повідомити примітки для перекладачів |control+shift+a |Повідомляє будь-які примітки для перекладачів. Якщо натиснути двічі, показує примітки в режимі огляду|
|Повідомити коментар |`control+shift+c` |Повідомляє будь-який коментар у вікні коментарів. Якщо натиснуто двічі, показує коментар у режимі огляду|
|Повідомити старий джерельний текст |`control+shift+o` |Повідомляє старий джерельний текст, якщо він є. Якщо натиснути двічі, показує текст у режимі огляду|
|Повідомити попередження перекладу |`control+shift+w` |Повідомляє попередження перекладу, якщо воно є. Якщо натиснути двічі, показує попередження в режимі огляду|

<!-- KC:endInclude -->

### Kindle для ПК {#Kindle}

NVDA підтримує читання і навігацію по книгах в додатку Amazon Kindle для ПК.
Ця функція доступна лише в книгах Kindle з позначкою «Screen Reader: Supported», наявність якої ви можете перевірити на сторінці з подробицями про книгу.

Для читання книг використовується режим огляду.
Він вмикається автоматично при відкритті книги або при фокусуванні на області книги.
Сторінки будуть перемикатися автоматично при переміщенні курсора або при запуску безперервного читання.
<!-- KC:beginInclude -->
Ви можете вручну перемикатися на наступну сторінку клавішею сторінка вниз або на попередню сторінку клавішею сторінка вгору.
<!-- KC:endInclude -->

Швидка навігація підтримується для посилань і графічних елементів, але тільки в межах поточної сторінки.
При переході за посиланнями враховуються також і виноски.

NVDA також має попередню підтримку читання математичних виразів та взаємодії з ними у книгах Kindle для ПК з доступним вмістом такого типу.
Для подробиць дивіться розділ [Читання математичних виразів](#ReadingMath).

#### Виділення тексту {#KindleTextSelection}

Kindle дозволяє вам виконувати різні дії над виділеним текстом, такі як отримання словникових визначень, додавання заміток і цікавих фрагментів, копіювання тексту в буфер обміну і його пошук в Інтернеті.
Для цього як зазвичай в режимі огляду спочатку виділіть текст, наприклад курсорними клавішами з утриманням клавіші shift.
<!-- KC:beginInclude -->
Після того, як ви виділили текст, натисніть клавішу applications (контекстне меню) або shift+f10 для відображення меню з можливими діями з виділеним.
<!-- KC:endInclude -->
Якщо у вас немає виділеного тексту, то вибрана дія буде застосована до слова під курсором.

#### Нотатки користувача {#KindleUserNotes}

Ви можете додавати нотатки до слів або фрагментів тексту.
Для цього спочатку виділіть необхідний текст і відкрийте меню дій з виділеним, як це описано вище.
Потім виберіть пункт «Додати замітку» (Add Note).

При читанні в режимі огляду, NVDA посилається на ці нотатки як на примітки.

Для перегляду, редагування або видалення нотатки виконайте такі дії:

1. Перемістіть курсор на текст, що містить нотатку.
1. Відкрийте меню вибору дій, як описано вище.
1. Виберіть параметр «Редагувати нотатку» (Edit Note).

### Azardi {#Azardi}

<!-- KC:beginInclude -->
Коли ви у таблиці з доданими книгами:

| Ім’я |Клавіша |Опис|
|---|---|---|
|Відкрити |enter |Відкриває вибрану книгу.|
|Контекстне меню |контекст |Відкриває контекстне меню для вибраної книги.|

<!-- KC:endInclude -->

### Консоль Windows {#WinConsole}

NVDA надає підтримку консолі Windows через командний рядок, PowerShell та підсистеми Windows для Linux.
Вікно консолі має фіксований розмір, який зазвичай значно менший за буфер виведення.
Під час написання нового тексту попередній текст прокручується вгору і більше не є видимим.
У версіях Windows до Windows 11 22H2, текст, який невидимий у вікні, недоступний за допомогою команд текстового перегляду NVDA.
Тому для прочитання попереднього тексту необхідно прокрутити вікно консолі.
У нових версіях консолі й у терміналі Windows є можливість вільно переглядати буферизований текст без прокрутки.
<!-- KC:beginInclude -->
Нижченаведені вбудовані комбінації клавіш консолі Windows можуть бути корисними під час [перегляду тексту](#ReviewingText) за допомогою NVDA у застарілих версіях консолі Windows:

| Ім’я |Клавіша |Опис|
|---|---|---|
|Прокрутити вгору |control+стрілка вгору |Прокручує вікно консолі вгору і дає змогу прочитати попередній текст.|
|Прокрутити вниз |control+стрілка вниз |Прокручує вікно консолі вниз і дає змогу читати новіший текст.|
|Прокрутити на початок |control+на початок |Прокручує вікно консолі на початок.|
|Прокрутити в кінець |control+в кінець |Прокручує вікно консолі в кінець.|

<!-- KC:endInclude -->

## Конфігурація NVDA {#ConfiguringNVDA}

Конфігурація різних параметрів NVDA здебільшого виконується у діалогах, доступних з підменю «Параметри» головного меню NVDA.
Велика частина налаштувань програми розташована в багатосторінковому [діалозі налаштувань NVDA](#NVDASettings).
У всіх цих діалогах для збереження змін використовуйте кнопку «Гаразд».
Щоб скасувати зміни, натисніть кнопку «Скасувати» або клавішу escape.
В деяких діалогах ви можете натиснути кнопку «Застосувати», щоб зроблені зміни негайно почали діяти без закриття самого діалогу.
Більшість діалогів NVDA підтримують контекстну довідку.
<!-- KC:beginInclude -->
Коли ви перебуваєте в діалозі, натискання `f1` відкриває Посібник користувача на абзаці, який стосується налаштування, на якому ви сфокусовані, або поточного діалогу.
<!-- KC:endInclude -->
Деякі параметри також можна змінювати за допомогою гарячих клавіш, які вказані у відповідних розділах нижче.

### Налаштування {#NVDASettings}

<!-- KC:settingsSection: || Ім’я | Desktop-розкладка | Laptop-розкладка | Опис | -->
У діалозі налаштувань NVDA існує багато параметрів конфігурації, які можна змінити.
Щоб полегшити пошук параметрів, які потрібно змінити, діалог містить список, у якому можна обрати категорію.
Після вибору категорії діалог покаже всі параметри, які її стосуються.
Щоб переходити між категоріями, використовуйте клавішу `tab` або `shift+tab` для переходу до списку категорій, а потім використовуйте стрілки вгору та вниз для навігації у списку.
З будь-якого місця в цьому діалозі ви також можете переміститися на одну категорію вперед, натиснувши `ctrl+tab`, або на одну категорію назад, натиснувши `shift+ctrl+tab`.

Після того, як ви змінили один або кілька параметрів, їх можна застосувати за допомогою кнопки «Застосувати», після чого діалог залишиться відкритим, що дозволить вам змінювати інші параметри або вибрати іншу категорію.
Для збереження зроблених змін і закриття діалогу налаштувань використовуйте кнопку «Гаразд».

Деякі категорії налаштувань мають спеціально призначені комбінації клавіш.
Після їх натискання відкриється діалог налаштувань вже з вибраною відповідною категорією.
Початково не всі категорії мають комбінації клавіш для доступу.
Якщо вам часто потрібен доступ до категорій без спеціально призначених комбінацій клавіш, ви можете скористатися діалогом [Жести вводу](#InputGestures) для додавання до них комбінацій клавіш або сенсорних жестів.

Категорії, розташовані в діалозі налаштувань NVDA, будуть описані нижче.

#### Загальні {#GeneralSettings}

<!-- KC:setting -->

##### Відкрити загальні налаштування {#toc110}

Клавіша: `NVDA+control+g`

У категорії «Загальні» діалогу налаштувань NVDA встановлюються глобальні параметри програми, наприклад, такі як мова інтерфейсу або автоматична перевірка оновлень.
Вона містить такі налаштування:

##### Мова (для застосування потрібен перезапуск) {#GeneralSettingsLanguage}

Дозволяє обрати мову інтерфейсу та повідомлень NVDA із комбінованого списку.
Список містить багато мов, але початково вибрано «Визначено користувачем».
Цей параметр вказує NVDA, що треба обрати мову, яку зараз використовує Windows.

Зверніть увагу, що для зміни мови необхідний перезапуск NVDA.
Коли з’явиться діалог підтвердження, виберіть «Перезапустити зараз» або «Перезапустити пізніше», якщо Ви бажаєте використовувати нову мову зараз або пізніше, відповідно. Якщо вибрано «Перезапустити пізніше», то конфігурація повинна бути збережена вручну або за допомогою функції збереження конфігурації при виході.

##### Зберігати конфігурацію при виході {#GeneralSettingsSaveConfig}

Цей параметр подано у вигляді прапорця: коли його позначено, NVDA зберігатиме вашу поточну конфігурацію при завершенні роботи програми.

##### Показувати варіанти виходу під час завершення роботи NVDA {#GeneralSettingsShowExitOptions}

Цей прапорець дозволяє вам вибирати, чи показувати діалог «Вихід із NVDA» і пропонувати інші варіанти під час виходу з програми.
Якщо прапорець позначено, то при спробі завершити роботу NVDA з’явиться діалог, в якому можна вибрати звичайне завершення роботи, перезапуск або перезапуск з вимкненими додатками чи перезапуск з увімкненим журналом звіту на рівні налагодження, або ж установити відкладені оновлення, якщо такі є.
Якщо прапорець не позначено, то NVDA завершуватиме роботу негайно, без будь-яких запитів.

##### Відтворювати звук під час запуску програми чи виходу з неї {#GeneralSettingsPlaySounds}

Цей прапорець, якщо позначений, вказує NVDA відтворювати звуки під час її запуску або завершення роботи.

##### Рівень запису в журнал {#GeneralSettingsLogLevel}

У цьому комбінованому списку ви можете вказати, скільки інформації NVDA має записувати в журнал під час своєї роботи.
Для більшості звичайних користувачів у цьому пункті нічого змінювати не потрібно, оскільки NVDA протоколює не багато.
Але якщо ви хочете повідомляти інформацію про помилки або увімкнути чи вимкнути ведення журналу, цей параметр може бути корисним.

Доступні такі рівні ведення журналу:

* Вимкнено: Крім короткого повідомлення про запуск, NVDA не буде нічого писати в журнал під час роботи.
* Інфо: NVDA записуватиме в журнал лише основну інформацію, корисну для розробників.
* Налагоджувальне попередження: записуватимуться налагоджувальні попередження, не викликані серйозними помилками.
* Введення/виведення: записуватиметься все мовне або брайлівське введення / виведення.
Якщо ви турбуєтеся про конфіденційність, то не встановлюйте цей рівень ведення журналу.
* Налагодження: крім записів попередніх рівнів, записуватимуться додаткові налагоджувальні повідомлення.
Як і з рівнем Введення/виведення, якщо ви турбуєтеся про конфіденційність, то не встановлюйте цей рівень ведення журналу.

##### Запускати NVDA після входу у Windows {#GeneralSettingsStartAfterLogOn}

Якщо цей параметр увімкнено, NVDA запускатиметься одразу після того, як ви увійдете у Windows.
Цей параметр доступний лише у встановленій копії програми.

##### Запускати NVDA разом з Windows (потрібні права адміністратора) {#GeneralSettingsStartOnLogOnScreen}

Якщо для входу у Windows вам необхідно вводити ім’я користувача і пароль, то позначте цей пункт, щоб NVDA запускалася одночасно із системою і читала захищені екрани.
Цей параметр доступний лише у встановленій копії програми.

##### Використовувати останні збережені налаштування під час входу й читання захищених екранів (потрібні права адміністратора) {#GeneralSettingsCopySettings}

Натисніть цю кнопку для копіювання поточних збережених налаштувань NVDA до її системної папки, щоб послуговуватися ними на екрані входу у Windows, у Службі захисту користувачів (UAC) і на [інших захищених екранах](#SecureScreens).
Щоб налаштування можна було скопіювати, збережіть їх перед цим, натиснувши NVDA+control+c, або оберіть пункт «Зберегти конфігурацію» у меню NVDA.
Цей параметр доступний лише у встановленій копії програми.

##### Автоматично перевіряти оновлення для NVDA {#GeneralSettingsCheckForUpdates}

Якщо цей прапорець позначено, то NVDA повідомлятиме вам про наявність нової версії програми та дозволить її завантажити.
Ви також можете перевіряти оновлення для NVDA вручну, зайшовши у головне меню NVDA, обравши підменю «Довідка», а в ньому пункт «Перевірити наявність оновлень...».
Щоб отримати правильне оновлення для вашої системи при ручній або автоматичній перевірці оновлень, NVDA повинна передати на сервер оновлень деяку інформацію.
Завжди передається така інформація:

* Поточна версія NVDA
* Версія операційної системи
* Розрядність операційної системи, 32 або 64 біт

##### Дозволити NV Access збирати статистику використання NVDA {#GeneralSettingsGatherUsageStats}

Якщо цей прапорець позначено, то інформація, передана під час перевірки оновлень, буде використовуватися NV Access для відстеження кількості користувачів NVDA, разом з інформацією про їхню операційну систему і країну перебування.
Зверніть увагу, що IP-адреса, яка використовується під час перевірки оновлень для визначення вашої країни, на сервері оновлень ніколи не зберігається.
Крім обов’язкової інформації, необхідної для перевірки оновлень, також буде передаватися така додаткова інформація:

* Мова інтерфейсу NVDA
* Яка копія NVDA використовується: переносна чи встановлена
* Назва поточного синтезатора мовлення (включаючи ім’я додатка, який надає його драйвер)
* Назва поточного брайлівського дисплея (включаючи ім’я додатка, який надає його драйвер)
* Поточна брайлівська таблиця виведення (якщо використовується брайль)

Ця інформація дуже допомагає NV Access визначати пріоритети в подальшому розвитку NVDA.

##### Повідомляти про відкладені оновлення під час запуску NVDA {#GeneralSettingsNotifyPendingUpdates}

Якщо цей прапорець позначено, то NVDA під час свого запуску повідомить вас про наявність відкладеного оновлення та запропонує його встановити.
Ви також можете встановити відкладене оновлення вручну з діалогу завершення роботи NVDA (якщо він увімкнений), з головного меню NVDA або при перевірці оновлень з підменю «Довідка».

#### Мовлення {#SpeechSettings}

<!-- KC:setting -->

##### Відкрити налаштування мовлення {#toc123}

Клавіша: `NVDA+control+v`

Категорія «Мовлення» діалогу налаштувань NVDA містить параметри для зміни синтезатора мовлення і голосових характеристик вибраного синтезатора.
Для швидкого доступу до цих параметрів з будь-якого місця, будь ласка, зверніться до розділу [кільце налаштувань синтезатора](#SynthSettingsRing).

Категорія «Мовлення» містить такі параметри:

##### Змінити синтезатор {#SpeechSettingsChange}

Першим параметром в категорії «Мовлення» є кнопка «Змінити...». Вона викликає [діалог вибору синтезатора](#SelectSynthesizer), в якому можна вибрати синтезатор мовлення і пристрій виведення звуку для нього.
Цей діалог відкривається зверху над діалогом налаштувань NVDA.
У діалозі вибору синтезатора натискання кнопок «Гаразд» або «Скасувати» поверне вас у діалог налаштувань NVDA.

##### Голос {#SpeechSettingsVoice}

Параметр «Голос» це комбінований список зі списком голосів, які підтримує вибраний вами синтезатор.
Ви можете використовувати курсорні стрілки для прослуховування всіх голосів зі списку.
Стрілки вліво і вгору переміщають вас вгору у списку, а вправо і вниз — вниз.

##### Варіант {#SpeechSettingsVariant}

Якщо ви використовуєте синтезатор ESpeak NG, вбудований в NVDA, то пункт «Варіант» дозволяє вам обрати зі списку такий голос, який вам найбільше до вподоби.
Варіанти синтезатора ESpeak NG дозволяють вам обрати з великої кількості голосів, проте їхня вимова однакова.
Деякі голосові варіанти eSpeak схожі на чоловічі голоси, деякі — на жіночі, а деякі — навіть на квакання жаби.
Якщо ви використовуєте сторонній синтезатор, ви також можете змінити це значення, якщо ваш обраний голос таке підтримує.

##### Швидкість {#SpeechSettingsRate}

Цей параметр дозволяє вам змінити швидкість голосу.
Він складається з повзунка від 0 до 100, де 0 — найповільніший показник, а 100 — найшвидший.

##### Додаткове прискорення {#SpeechSettingsRateBoost}

Увімкнення цього параметра значно збільшить швидкість мовлення, якщо це підтримує вибраний синтезатор.

##### Висота {#SpeechSettingsPitch}

Цей параметр дозволяє вам обрати висоту голосу, який ви використовуєте.
Він складається з повзунка від 0 до 100, де 0 — найнижча висота, а 100 — найвища.

##### Гучність {#SpeechSettingsVolume}

Це повзунок від 0 до 100, де 0 — мінімальна гучність, а 100 — максимальна.

##### Інтонація {#SpeechSettingsInflection}

Пункт «Інтонація» дозволяє вам вибрати рівень інтонування голосу, який ви використовуєте, тобто вказати, на скільки знижуватиметься або підвищуватиметься його висота при інтонуванні.

##### Автоматично перемикатися між мовами (якщо підтримується) {#SpeechSettingsLanguageSwitching}

Позначаючи або знімаючи цей прапорець, можна вмикати або вимикати миттєве автоматичне перемикання мов, за умови, що в тому чи іншому тексті містяться теги розмітки мов.
Початково цей параметр увімкнено.

##### Автоматично перемикатися між діалектами {#SpeechSettingsDialectSwitching}

Якщо функцію автоматичного перемикання мов увімкнено, то за допомогою цього прапорця ви можете вказати, чи повинен синтезатор визначати не лише фактичні мови, але й зміни діалектів у тексті.
Наприклад, якщо ви читаєте англомовний текст англомовним голосом (американський варіант), який містить фрагменти тексту на британському варіанті англійської мови, то синтезатор, якщо цю функцію увімкнено, перемкнеться на британський варіант.
Початково цю функцію вимкнено.

<!-- KC:setting -->

##### Рівень символів і пунктуації {#SpeechSettingsSymbolLevel}

Клавіша: NVDA+p

Тут можна обрати кількість знаків пунктуації та інших символів, які промовлятимуться як слова.
Наприклад, коли обрано «Усі», то усі символи промовлятимуться як слова.
Це налаштування діє для усіх синтезаторів, а не лише для того, який активний зараз.

##### Довіряти голосу для вибраної мови обробку знаків та символів {#SpeechSettingsTrust}

Цей параметр змушує NVDA використовувати мову активного синтезатора чи голосу для читання символів і знаків пунктуації і є початково увімкненим.
Якщо ви виявите, що NVDA читає пунктуацію неправильною мовою для конкретного синтезатора або голосу, то можете зняти цей прапорець, щоб змусити NVDA використовувати свої налаштування мови.

##### Включити дані Консорціуму Юнікоду (включно з емодзі) при обробці знаків та символів {#SpeechSettingsCLDR}

Якщо цей прапорець позначено, NVDA включить додаткові словники вимови символів під час читання символів та знаків пунктуації.
Ці словники містять описи для символів (зокрема й для емодзі), надані [Консорціумом Юнікоду](http://www.unicode.org/consortium/) та його [Загальним репозиторієм мовних даних](http://cldr.unicode.org/).
Якщо ви хочете, щоб NVDA промовляла емодзі на основі цих даних, то увімкніть цей параметр.
Однак якщо ви використовуєте синтезатор з вбудованою підтримкою емодзі, ви можете це вимкнути.

Зауважте, що додані вручну або відредаговані описи емодзі зберігаються як частина ваших налаштувань.
Тому, якщо ви зміните опис певної емодзі, то він буде промовлятися так, як ви його прописали, не залежно від того, увімкнено цей параметр чи ні.
Ви можете додавати, редагувати й видаляти символи в діалозі [Вимова символів та знаків пунктуації](#SymbolPronunciation).

Для увімкнення чи вимкнення читання емодзі у будь-який момент, призначте на це відповідний жест у діалозі [жести вводу](#InputGestures).

##### Змінювати висоту голосу для великих літер у відсотках {#SpeechSettingsCapPitchChange}

У цьому полі редагування ви можете ввести число, яке змінюватиме висоту голосу перед кожною великою літерою, яку ви вводитимете або яка трапиться вам під час посимвольного читання.
Це значення виражається у відсотках, де від’ємне число знижує висоту, а додатне — її підвищує.
Щоб уникнути зміни висоти голосу для великих літер, впишіть у це поле 0.
Зазвичай NVDA трохи підвищує інтонацію голосу для великих літер, але цю функцію підтримують не всі синтезатори.
Якщо зміна висоти для великих літер не підтримується, скористайтеся параметрами [Промовляти «велика» перед великими літерами](#SpeechSettingsSayCapBefore) або [Сигнал для великих літер](#SpeechSettingsBeepForCaps).

##### Промовляти «Велика» перед великими літерами {#SpeechSettingsSayCapBefore}

Якщо ви позначите цей прапорець, то NVDA перед кожною великою літерою, яку ви будете вводити, або яка трапиться під час посимвольного читання, промовлятиме слово «велика».

##### Сигнал для великих літер {#SpeechSettingsBeepForCaps}

Якщо позначити цей прапорець, то NVDA на кожній великій літері, яку ви будете вводити, або яка трапиться під час посимвольного читання, подаватиме короткий звуковий сигнал.

##### Використовувати функцію посимвольного читання, якщо підтримується {#SpeechSettingsUseSpelling}

Деякі слова складаються лише з однієї літери, але її вимова може відрізнятися залежно від того, як інтерпретується символ: як окремий символ (при посимвольному читанні) або як слово.
Наприклад, в англійській мові «a» може бути як окремим символом, так і словом.
Це налаштування дозволяє синтезатору відокремлювати два вищезазначені випадки, якщо він це підтримує.
Більшість синтезаторів підтримують цю функцію.

Цю функцію початково увімкнено.
Втім, у деяких синтезаторів Microsoft Speech API зазначений функціонал реалізований некоректно і вони поводяться дивно при цьому.
Якщо у вас з’явилися проблеми із вимовою окремих символів, спробуйте вимкнути цю функцію.

##### Відкладений опис символів під час переміщення курсора {#delayedCharacterDescriptions}

| . {.hideHeaderRow} |.|
|---|---|
|Параметри |Увімкнено, Вимкнено|
|Стандартно |Вимкнено|

Якщо цей параметр позначено, NVDA вимовлятиме опис символу, коли ви рухатиметеся по символах.

Наприклад, під час перегляду рядка по символах, коли читається літера «b», NVDA скаже «Bravo» із затримкою в 1 секунду.
Це може бути корисно, якщо важко розрізнити вимову символів, або для користувачів із порушеннями слуху.

Відкладений опис символу буде скасовано, якщо протягом цього часу буде промовлено інший текст або якщо ви натиснете клавішу `control`.

##### Доступні режими під час перемикання команди режимів озвучення {#SpeechModesDisabling}

Цей список із доступних для позначення прапорців дозволяє вибрати, які [режими озвучення](#SpeechModes) входитимуть до перемикання між ними за допомогою `NVDA+s`.
Непозначені режими не будуть доступними для перемикання за допомогою цієї команди.
Початково увімкнено всі режими.

Наприклад, якщо вам не потрібно використовувати режими «сигнали» і «вимкнено», вам потрібно зняти позначки з цих двох режимів і залишити позначеними «мовлення» і «на вимогу».
Зауважте, що потрібно позначити щонайменше два режими.

#### Вибір синтезатора {#SelectSynthesizer}

<!-- KC:setting -->

##### Відкрити діалог вибору синтезатора {#toc144}

Клавіша: `NVDA+control+s`

Діалог вибору синтезатора, який відкривається після натискання кнопки «Змінити...» у категорії «Мовлення» діалогу налаштувань NVDA, дозволяє обрати синтезатор, за допомогою якого розмовлятиме NVDA.
Після вибору синтезатора натисніть кнопку «Гаразд» і NVDA завантажить вибраний синтезатор.
У разі помилки завантаження синтезатора NVDA повідомить про це і продовжить використовувати попередній синтезатор.

##### Синтезатор {#SelectSynthesizerSynthesizer}

Цей параметр дозволяє вибрати синтезатор, за допомогою якого NVDA здійснюватиме голосове виведення інформації.

Для отримання списку синтезаторів, які підтримує NVDA, відвідайте, будь ласка, секцію [Підтримувані мовні синтезатори](#SupportedSpeechSynths).

В цьому списку завжди є пункт «Без мовлення», який дозволяє використовувати NVDA зовсім без мовлення.
Це може знадобитися тим, хто хоче використовувати NVDA лише з брайлівським дисплеєм, або ж для зрячих розробників, які хочуть скористатися інструментом «переглядач мовлення».

#### Кільце параметрів синтезатора {#SynthSettingsRing}

Якщо ви хочете миттєво змінювати налаштування голосу без входження до налаштувань, NVDA дозволяє вам швидко це зробити, використовуючи такі команди:
<!-- KC:beginInclude -->

| Ім’я |Desktop-розкладка |Laptop-розкладка |Опис|
|---|---|---|---|
|Перейти до наступного налаштування синтезатора |NVDA+control+стрілка вправо |NVDA+shift+control+стрілка вправо |Переходить до наступного від поточного налаштування голосу і коли кільце налаштувань закінчується, то продовжує рух від початку|
|Перейти до попереднього налаштування |NVDA+control+стрілка вліво |NVDA+shift+control+стрілка вліво |Переходить до попереднього від поточного налаштування голосу і, якщо список закінчується, то переходить до першого налаштування|
|Збільшити поточне налаштування |NVDA+control+стрілка вгору |NVDA+shift+control+стрілка вгору |збільшує значення налаштувань того параметра, який ви обрали. Наприклад, збільшує висоту, гучність, швидкість, змінює голос на наступний.|
|Збільшити поточне налаштування синтезатора з більшим кроком |`NVDA+control+сторінка вгору` |`NVDA+shift+control+сторінка вгору` |Збільшує значення поточного налаштування мовлення з більшим кроком, наприклад, коли ви перебуваєте на налаштуванні голосу, воно буде переходити вперед на кожні 20 голосів; коли ви перебуваєте на налаштуванні повзунків (швидкість мовлення, висота голосу тощо), воно буде переходити вперед на значення до 20%|
|Зменшити поточне налаштування |NVDA+control+стрілка вниз |NVDA+shift+control+стрілка вниз |Зменшує параметр вибраного налаштування. Наприклад, зменшує висоту, швидкість, гучність, змінює голос на попередній|
|Зменшити поточне налаштування синтезатора з більшим кроком |`NVDA+control+сторінка вниз` |`NVDA+shift+control+сторінка вниз` |Зменшує значення поточного налаштування мовлення з більшим кроком, наприклад, коли ви перебуваєте на налаштуванні голосу, воно буде переходити назад на кожні 20 голосів; коли ви перебуваєте на налаштуванні повзунків (швидкість мовлення, висота голосу тощо), воно буде переходити назад на значення до 20%|

<!-- KC:endInclude -->

#### Брайль {#BrailleSettings}

Категорія «Брайль» у діалозі налаштувань NVDA дозволяє налаштувати низку параметрів, які стосуються брайлівського введення і виведення.
Вона містить такі налаштування:

##### Змінити брайлівський дисплей {#BrailleSettingsChange}

Кнопка «Змінити...» в категорії «Брайль» налаштувань NVDA викликає [діалог вибору брайлівського дисплея](#SelectBrailleDisplay), в якому можна вибрати брайлівський дисплей, який ви бажаєте використовувати.
Цей діалог відкривається зверху над діалогом налаштувань NVDA.
У діалозі вибору брайлівського дисплея натискання кнопок «Гаразд» або «Скасувати» поверне вас в діалог налаштувань NVDA.

##### Таблиця виведення {#BrailleSettingsOutputTable}

Наступний пункт, на який ви потрапите в цій категорії — це комбінований список зі списком брайлівських таблиць виведення.
В цьому комбінованому списку ви можете знайти брайлівські таблиці для низки мов, стандартів і класів брайля.
Вибрана таблиця буде використовуватися для переведення звичайного тексту у текст шрифтом Брайля, який відображатиметься на вашому брайлівському дисплеї.
Переходити від таблиці до таблиці у цьому комбінованому списку можна за допомогою стрілок.

##### Таблиця введення {#BrailleSettingsInputTable}

На додаток до попереднього параметра, цей комбінований список дозволяє вам обрати брайлівську таблицю введення.
Вибрана таблиця використовуватиметься для переведення тексту, набраного шрифтом Брайля на брайлівській клавіатурі Перкінса вашого брайлівського дисплея, у звичайний текст.
Переходити від таблиці до таблиці у цьому комбінованому списку можна за допомогою стрілок.

Зауважте, що цю функцію вдасться використати лише у випадку, коли у вашого брайлівського дисплея є клавіатура Перкінса й цю функцію підтримує драйвер вашого дисплея.
Якщо на дисплеї з клавіатурою Перкінса ця функція не працюватиме, то цей факт буде зазначено у розділі [Підтримувані брайлівські дисплеї](#SupportedBrailleDisplays).

<!-- KC:setting -->

##### Брайлівський режим {#BrailleMode}

Клавіша: `NVDA+alt+t`

Цей параметр дозволяє вибрати один з доступних брайлівських режимів.

Наразі підтримується два брайлівські режими: «стеження за курсорами» та «показ мовленнєвого виводу».

Якщо вибрано «стеження за курсорами», брайль буде слідувати або за системним фокусом/курсором, або за курсором об’єктного навігатора/перегляду, залежно від того, до чого прив’язано брайль.

Якщо вибрано «показ мовленнєвого виводу», брайлівський дисплей показуватиме те, що говорить NVDA, або міг би говорити, якби режим озвучення був встановлений на «мовлення».

##### Розгортати слово під курсором, яке написане скорописом {#BrailleSettingsExpandToComputerBraille}

Цей параметр дозволяє розгортати слово під курсором, яке написане скорописом, у нескорописний комп’ютерний брайль.

##### Показувати курсор {#BrailleSettingsShowCursor}

Цей параметр дозволяє вмикати або вимикати брайлівський курсор.
Це застосовується до системної каретки й переглядового курсора, але не до індикатора виділення.

##### Мигання курсора {#BrailleSettingsBlinkCursor}

Цей параметр дозволяє вмикати або вимикати мигання брайлівського курсора.
Якщо мигання вимкнено, то брайлівський курсор буде постійно перебувати в позиції «вгору».
Це налаштування не впливає на індикатор виділення, оскільки він завжди виглядає як крапки 7 і 8 без мигання.

##### Швидкість мигання курсора (мс) {#BrailleSettingsBlinkRate}

Це числове поле дозволяє вам ввести швидкість мигання курсора у мілісекундах.

##### Форма курсора для системного фокуса {#BrailleSettingsCursorShapeForFocus}

Цей комбінований список дозволяє вам вибрати форму (шаблон крапок) брайлівського курсора, коли брайль прив’язаний до системного фокуса.
Це налаштування не впливає на індикатор виділення, він завжди виглядає як крапки 7 і 8 без мигання.

##### Форма курсора для переглядового курсора {#BrailleSettingsCursorShapeForReview}

Цей комбінований список дозволяє вам вибрати форму (шаблон крапок) брайлівського курсора, коли брайль прив’язаний до переглядового курсора.
Це налаштування не впливає на індикатор виділення, він завжди виглядає як крапки 7 і 8 без мигання.

##### Показувати повідомлення {#BrailleSettingsShowMessages}

Цей комбінований список дозволяє вибрати, чи повинна NVDA показувати повідомлення брайлем і вказати, коли вони повинні зникати автоматично.

Щоб перемикати показ повідомлень з будь-якого місця у Windows, призначте відповідний жест у [діалозі «Жести вводу»](#InputGestures).

##### Час затримки повідомлень (сек) {#BrailleSettingsMessageTimeout}

Цей числовий параметр дозволяє вказати, скільки секунд на дисплеї показуватимуться повідомлення NVDA.
Повідомлення NVDA негайно зникатиме при натисканні клавіші routing на брайлівському дисплеї, але з’являтиметься знову при натисканні відповідної клавіші, яка запускає повідомлення.
Цей параметр буде лише за умови, що для параметра «Показувати повідомлення» встановлено значення «Використовувати час затримки».

<!-- KC:setting -->

##### Брайль прив’язаний до: {#BrailleTether}

Клавіша: NVDA+control+t

Цей параметр дозволяє вибрати, до чого прив’язуватиметься брайль: до фокуса/системної каретки, до об’єктного навігатора/переглядового курсора або і до того, і до іншого.
Якщо вибрано «автоматично», то брайль прив’язуватиметься до системного фокуса і системної каретки.
Однак, коли об’єктний навігатор або переглядовий курсор змінює свою позицію за допомогою явної взаємодії з користувачем, брайль тимчасово прив’язуватиметься до переглядового курсора, поки не відбудеться переміщення системного фокуса або каретки.
Якщо ви хочете, щоб брайль прив’язувався лише до фокуса й каретки, то налаштуйте прив’язку брайля до фокуса.
У цьому випадку брайль не стежитиме за навігатором NVDA під час об’єктної навігації чи за переглядовим курсором під час перегляду.
Якщо ж ви бажаєте, щоб брайль стежив за об’єктним навігатором чи переглядовим курсором, то прив’яжіть його до переглядового курсора.
У цьому випадку брайль не стежитиме за фокусом чи кареткою.

##### Переміщати системну каретку під час маршрутизації переглядового курсора {#BrailleSettingsReviewRoutingMovesSystemCaret}

| . {.hideHeaderRow} |.|
|---|---|
|Параметри |Стандартно (Ніколи), Ніколи, Лише під час автоматичної прив’язки, Завжди|
|Стандартно |Ніколи|

Це налаштування визначає, чи має системна каретка переміщатися за допомогою натискання кнопки маршрутизації.
Початково для цього параметра встановлено значення «Ніколи», що означає, що маршрутизація ніколи не чіпатиме каретку під час переміщення переглядового курсора.

Коли цей параметр встановлено на «Завжди», а [прив’язку брайля](#BrailleTether) встановлено на «Автоматично» чи «до переглядового курсора», натискання клавіші маршрутизації переглядового курсора також переміщуватиме системну каретку чи, якщо підтримується, фокус.
Якщо поточним режимом перегляду  є [екранний перегляд](#ScreenReview), фізична каретка відсутня.
У цьому випадку NVDA намагатиметься сфокусуватися на об’єкті під текстом, до якого відбувається маршрутизація.
Те саме застосовується й до [об’єктного перегляду](#ObjectReview).

Ви також можете встановити цей параметр на переміщення каретки лише під час автоматичної прив’язки.
У цьому випадку натискання клавіші маршрутизації курсора призведе до переміщення системної каретки або фокуса лише тоді, коли NVDA прив’язуватиметься до переглядового курсора автоматично, тоді як у разі прив’язки до переглядового курсора вручну жодних переміщень не відбудеться.

Цей параметр показується лише тоді, коли для параметра «[прив’язка брайля](#BrailleTether)» встановлено значення «Автоматично» або «До переглядового курсора».

Щоб увімкнути переміщення системної каретки під час маршрутизації переглядового курсора з будь-якого місця, призначте на цей параметр бажаний жест у [діалозі «Жести вводу»](#InputGestures).

##### Читати по абзацах {#BrailleSettingsReadByParagraph}

Якщо цей прапорець позначено, то брайль буде відображатися не рядками, а абзацами.
Команди переходу на наступний або попередній рядок будуть, відповідно, переміщатися по абзацах.
Це означає, що вам не доведеться прокручувати дисплей в кінці кожного рядка навіть там, де текст більшого розміру буде підігнаний на дисплеї.
Це, можливо, дозволить прискорити читання великої кількості тексту.
Цю функцію початково вимкнено.

##### Уникати розбивання слів, якщо можливо {#BrailleSettingsWordWrap}

Якщо цей прапорець позначено, то слово, яке є занадто великим, щоб уміститися в кінці брайлівського дисплея, не буде поділено.
Замість цього, в кінці дисплея буде порожнє місце.
При прокручуванні дисплея ви зможете прочитати ціле слово.
Це іноді називають «перенесенням слів».
Зверніть увагу, що якщо слово занадто велике для дисплея навіть саме по собі, то воно все одно буде розділеним.

Якщо цей прапорець непозначено, то першу частину слова (залежить від вільного місця) буде показано, а решту буде обрізано.
При прокручуванні дисплея ви зможете прочитати решту слова.

Увімкнення цього параметра може зробити читання вільнішим, але вимагатиме частішого прокручування.

##### Подання контексту {#BrailleSettingsFocusContextPresentation}

Цей комбінований список дозволяє вам вибрати, яку контекстну інформацію NVDA показуватиме на брайлівському дисплеї, коли об’єкт отримує фокус.
Контекстна інформація пов’язана з ієрархією об’єктів, які містять фокус.
Наприклад, коли ви встановлюєте фокус на елемент списку, то цей елемент списку є частиною списку.
Цей список може міститися у вікні діалогу і т.д.
Для отримання додаткової інформації про ієрархію об’єктів NVDA, зверніться до розділу [Об’єктна навігація](#ObjectNavigation).

Коли вибрано значення «При зміні контексту», NVDA намагатиметься відобразити на брайлівському дисплеї якнайбільше контекстної інформації, але тільки ті її частини, які були змінені.
Для наведеного вище прикладу це означає, що при встановленні фокуса на список, NVDA відобразить на брайлівському дисплеї обраний елемент списку.
Крім того, якщо на брайлівському дисплеї залишилося достатньо місця, NVDA спробує показати, що цей елемент списку є частиною списку.
Якщо ви потім почнете переміщатися по списку за допомогою клавіш зі стрілками, передбачається, що ви знаєте, що перебуваєте всередині списку.
Таким чином, для інших елементів списку, на яких ви фокусуєтеся, NVDA показуватиме на брайлівському дисплеї тільки сам елемент списку.
Щоб ви знову змогли прочитати контекст (тобто що ви перебуваєте в списку і цей список є частиною діалогу), вам доведеться прокрутити брайлівський дисплей назад.

Коли вибрано значення «Завжди», NVDA намагатиметься показати на брайлівському дисплеї якнайбільше контекстної інформації, незалежно від того, чи бачили ви її раніше.
Користь цього в тому, що NVDA намагатиметься відобразити на дисплеї якнайбільше контекстної інформації.
Однак недоліком є те, що завжди є різниця в позиції, де на брайлівському дисплеї починається фокус.
Це може ускладнити перегляд довгого списку елементів, оскільки вам щоразу потрібно буде переміщати палець для знаходження початку нового елемента.
Така поведінка була стандартною в NVDA 2017.2 і старіших версіях.

Коли вибрано значення «Тільки при прокручуванні назад», NVDA стандартно не відображатиме на брайлівському дисплеї контекстну інформацію.
Таким чином, у наведеному вище прикладі NVDA відобразить тільки елемент списку в фокусі.
Щоб ви знову змогли прочитати контекст (тобто що ви перебуваєте в списку і цей список є частиною діалогу), вам доведеться прокрутити брайлівський дисплей назад.

Для перемикання варіантів подання контекстної інформації з будь-якого місця, будь ласка, призначте бажаний жест на цю дію в діалозі [Жести вводу](#InputGestures).

##### Переривати мовлення під час прокрутки {#BrailleSettingsInterruptSpeech}

| . {.hideHeaderRow} |.|
|---|---|
|Параметри |Стандартно (Увімкнено), Увімкнено, Вимкнено|
|Стандартно |Увімкнено|

Цей параметр визначає, чи потрібно переривати мовлення, коли брайлівський дисплей прокручується назад/вперед.
Команди попереднього/наступного рядка завжди переривають мовлення.

Під час читання шрифтом Брайля поточне мовлення може відвертати увагу.
З цієї причини параметр початково увімкнено, і прокручування брайлівського дисплея перериває мовлення.

Вимкнення цього параметра дозволяє чути мовлення під час одночасного читання шрифтом Брайля.

##### Показати виділення {#BrailleSettingsShowSelection}

| . {.hideHeaderRow} |.|
|---|---|
|Параметри |Стандартно (Увімкнено), Увімкнено, Вимкнено|
|Стандартно |Увімкнено|

Цей параметр визначає, чи показуватиметься індикатор виділення (крапки 7 і 8) на брайлівському дисплеї.
Початково параметр увімкнено, тому індикатор виділення показується.
Індикатор виділення може заважати під час читання.
Вимкнення цього параметра може поліпшити читабельність.

Щоб перемикати показ виділення з будь-якого місця у Windows, будь ласка, призначте бажаний жест у [діалозі «Жести вводу»](#InputGestures).

#### Вибір брайлівського дисплея {#SelectBrailleDisplay}

<!-- KC:setting -->

##### Відкрити діалог вибору брайлівського дисплея {#toc168}

Клавіша: `NVDA+control+a`

Діалог вибору брайлівського дисплея, який відкривається після натискання кнопки «Змінити...» у категорії «Брайль» діалогу налаштувань NVDA, дозволяє обрати брайлівський дисплей, через який NVDA виводитиме інформацію.
Після вибору дисплея натисніть кнопку «Гаразд» і NVDA завантажить вибраний дисплей.
У разі помилки завантаження дисплея NVDA повідомить про це і продовжить використовувати попередній дисплей, якщо це доступно.

##### Брайлівський дисплей {#SelectBrailleDisplayDisplay}

Цей комбінований список показує перелік доступних у вашій системі драйверів брайлівських дисплеїв.
Рухатися у ньому можна за допомогою стрілок.

Параметр «Автоматично» дозволяє NVDA виявляти більшість брайлівських дисплеїв у фоновому режимі.
Коли цю функцію увімкнено і ви під’єднаєте дисплей через USB або Bluetooth, NVDA автоматично з’єднається з ним.

Пункт «Без брайля» означає, що брайль не використовується.

Будь ласка, відвідайте розділ [Підтримувані брайлівські дисплеї](#SupportedBrailleDisplays) для детальнішої інформації про брайлівські дисплеї, які підтримує NVDA.

##### Дисплеї для автоматичного виявлення {#SelectBrailleDisplayAutoDetect}

Якщо для брайлівського  дисплея встановлено значення «Автоматично», за допомогою прапорців у цьому списку можна ввімкнути або вимкнути драйвери дисплея, які будуть задіяні в процесі автоматичного виявлення.
Це дозволить вам виключити драйвери брайлівського дисплея, які ви не використовуєте регулярно.
Наприклад, якщо у вас є лише дисплей, для роботи якого потрібен драйвер Baum, ви можете залишити драйвер Baum увімкненим, а інші драйвери вимкнути.

Початково всі драйвери, які підтримують автоматичне виявлення, увімкнено.
Будь-який драйвер, доданий, наприклад, у майбутній версії NVDA або у додатках, також початково буде увімкненим.

Ви можете звернутися до документації вашого брайлівського дисплея у розділі [Підтримувані брайлівські дисплеї](#SupportedBrailleDisplays), щоб перевірити, чи підтримує драйвер автоматичне виявлення дисплеїв.

##### Порт {#SelectBrailleDisplayPort}

Це налаштування, якщо воно доступне, дозволяє обрати порт або тип з’єднання, який використовуватиме під’єднаний брайлівський дисплей.
Воно подане у вигляді комбінованого списку з переліком доступних варіантів вибору для вашого брайлівського дисплея.

Початково NVDA автоматично виявляє порт, через який працює брайлівський дисплей, що означає, що зв’язок з цим пристроєм буде встановлено автоматично, оскільки NVDA сканує доступні USB- та bluetooth-пристрої, які працюють у вашій системі.
Проте деякі дисплеї дозволяють вам вручну вказати, який саме порт потрібно використовувати.
Підтримуються варіанти: «Автоматично» (дозволяє NVDA автоматично визначити потрібний порт), USB, Bluetooth, а також послідовний порт, якщо ваш пристрій підтримує такий тип з’єднання.

Зазначимо, що якщо ваш брайлівський дисплей підтримує лише автоматичне визначення порту, то можливість вибрати порт вручну для вас буде недоступна.

Ви можете звернутися до документації для свого брайлівського дисплея у розділі [Підтримувані брайлівські дисплеї](#SupportedBrailleDisplays), щоб дізнатися більше про підтримувані типи з’єднання та доступні порти.

Будь ласка, зауважте: якщо ви підключаєте до свого комп’ютера одночасно кілька брайлівських дисплеїв, які використовують один і той самий драйвер (наприклад, підключаєте два дисплеї від Seika),
то наразі відсутня можливість вказати NVDA, який із цих дисплеїв варто використовувати.
У зв’язку з цим, рекомендуємо підключати до комп’ютера одночасно лише один дисплей одного типу/виробника.

#### Аудіо {#AudioSettings}

<!-- KC:setting -->

##### Відкрити налаштування аудіо {#toc173}

Клавіша: `NVDA+control+u`

Категорія «Аудіо» в діалозі Налаштувань NVDA містить параметри, за допомогою яких ви можете змінити деякі аспекти виводу звуку.

##### Пристрій виводу {#SelectSynthesizerOutputDevice}

Цей параметр дозволяє обрати звуковий пристрій, через який розмовлятиме вибраний вами синтезатор.

<!-- KC:setting -->

##### Режим приглушування звуку {#SelectSynthesizerDuckingMode}

Клавіша: `NVDA+shift+d`

Цей параметр дозволяє вам вибрати, чи зменшувати гучність інших додатків, коли NVDA розмовляє, або весь час, поки NVDA працює.

* Не приглушувати: NVDA ніколи не приглушуватиме гучність інших звуків.
* Приглушувати, коли виводиться звук чи мовлення: NVDA приглушуватиме гучність інших звуків лише коли розмовляє чи відтворює свої звуки. Це може не працювати для деяких синтезаторів.
* Завжди приглушувати: NVDA приглушуватиме гучність інших звуків весь час, поки працює.

Цей параметр доступний лише у встановленій копії програми.
Підтримка приглушування звуку неможлива у переносних і тимчасових копіях.

##### Гучність звуків NVDA відповідає гучності голосу {#SoundVolumeFollowsVoice}

| . {.hideHeaderRow} |.|
|---|---|
|Параметри |Вимкнено, Увімкнено|
|Стандартно |Вимкнено|

Якщо цей параметр увімкнено, гучність звуків і сигналів NVDA відповідатиме гучності голосу, який ви використовуєте.
Якщо ви зменшите гучність голосу, гучність звуків зменшиться.
Аналогічно, якщо ви збільшите гучність голосу, гучність звуків збільшиться.
Цей параметр недоступний, якщо ви запускаєте NVDA з [вимкненим WASAPI для аудіовиводу](#WASAPI) у Додаткових налаштуваннях.

##### Гучність звуків NVDA {#SoundVolume}

Цей повзунок дозволяє вам встановити гучність звуків і сигналів NVDA.
Це налаштування можна застосувати за умови, що  параметр «Гучність звуків NVDA відповідає гучності голосу» вимкнено.
Цей параметр недоступний, якщо ви запускаєте NVDA з [вимкненим WASAPI для аудіовиводу](#WASAPI) у Додаткових налаштуваннях.

##### Час утримування аудіопристрою в активному стані після мовлення {#AudioAwakeTime}

У цьому полі редагування можна вказати, як довго NVDA триматиме аудіопристрій увімкненим після завершення мовлення.
Це дозволяє NVDA уникати певних мовленнєвих збоїв, таких як пропущені частини слів.
Це може статися через перехід аудіопристроїв (особливо Bluetooth і бездротових пристроїв) у режим очікування.
Це також може бути корисно в інших випадках використання, наприклад, при запуску NVDA у віртуальній машині (наприклад, Citrix Virtual Desktop) або на певних ноутбуках.

Менші значення можуть спричинити частіші переривання звуку, оскільки пристрій може перейти у режим очікування надто рано, що призведе до переривання початку наступного мовлення.
Встановлення надто високого значення може призвести до швидшого розряджання акумулятора пристрою виводу звуку, оскільки він довше залишається активним, коли звук не надсилається.

Ви можете встановити час на нуль, щоб вимкнути цю функцію.

##### Розділення звуку {#SelectSoundSplitMode}

Функція розділення звуку дозволяє користувачам використовувати стереопристрої аудіовиводу, такі як навушники й колонки.
Розділення звуку дозволяє відтворювати мовлення NVDA в одному каналі (наприклад, у лівому), а звуки всіх інших застосунків — в іншому (наприклад, у правому).
Початково розділення звуку вимкнено, що означає, що всі застосунки, включно з NVDA, відтворюватимуть звуки як у лівому, так і у правому каналах.
Нижченаведений жест дозволяє циклічно перемикатися між різними режимами розділення звуку:
<!-- KC:beginInclude -->

| Ім’я |Клавіша |Опис|
|---|---|---|
|Режим перемикання розділення звуку |`NVDA+alt+s` |Перемикає між режимами розділення звуку.|

<!-- KC:endInclude -->

Початково ця команда перемикатиме між такими режимами:

* Розділення звуку вимкнено: виведення звуку NVDA та інших застосунків відбуватиметься у двох каналах — лівому і правому.
* NVDA у лівому, застосунки у правому: NVDA розмовлятиме у лівому каналі, тоді як інші застосунки відтворюватимуть звуки у правому каналі.
* NVDA у правому, застосунки у лівому: NVDA розмовлятиме у правому каналі, тоді як інші застосунки відтворюватимуть звуки у лівому каналі.

Більше розширених режимів розділення звуку доступно у комбінованому списку в налаштуваннях NVDA.
Зауважте, що розділення звуку не працює як мікшер.
Наприклад, якщо застосунок відтворює стереозвукову доріжку, а розділення звуку встановлено на «NVDA у лівому, застосунки у правому», то ви чутимете лише правий канал звукової доріжки, тоді як лівий канал звукової доріжки буде вимкнено.

Цей параметр недоступний, якщо ви запускаєте NVDA з [вимкненим WASAPI для аудіовиводу](#WASAPI) у Додаткових налаштуваннях.

Зауважте, що в разі аварійного завершення роботи NVDA не зможе відновити гучність звуку застосунків, і ці застосунки, після аварійного завершення роботи NVDA, зможуть виводити звук лише в одному каналі.
Щоб уникнути цього, перезапустіть NVDA.

##### Налаштування режимів розділення звуку {#CustomizeSoundSplitModes}

Цей доступний для позначення список дозволяє вибрати, які режими розділення звуку буде включено до циклічного перемикання між ними за допомогою `NVDA+alt+s`.
Режими, які не позначено, виключаються.
Початково увімкнено лише три режими.

* Розділення звуку вимкнено: виведення звуку NVDA та інших застосунків відбуватиметься у двох каналах — лівому і правому.
* NVDA у лівому, застосунки у правому: NVDA розмовлятиме у лівому каналі, тоді як інші застосунки відтворюватимуть звуки у правому каналі.
* NVDA у правому, застосунки у лівому: NVDA розмовлятиме у правому каналі, тоді як інші застосунки відтворюватимуть звуки у лівому каналі.

Зауважте, що потрібно позначити хоча б один режим.
Цей параметр недоступний, якщо ви запускаєте NVDA з [вимкненим WASAPI для аудіовиводу](#WASAPI) у Додаткових налаштуваннях.

#### Візуальна допомога {#VisionSettings}

Категорія «Візуальна допомога» в налаштуваннях NVDA дозволяє вмикати, вимикати й налаштовувати [візуальну допомогу](#Vision).

Зверніть увагу, що параметри у цій категорії можуть бути розширені за допомогою [додатків для NVDA](#AddonsManager).
Початково ця категорія складається з таких параметрів:

##### Підсвічування {#VisionSettingsFocusHighlight}

Прапорці в цій категорії впливають на поведінку вбудованого в NVDA [підсвічування](#VisionFocusHighlight).

* Увімкнути підсвічування: вмикає й вимикає підсвічування.
* Підсвічувати [системний фокус](#SystemFocus): вмикає або вимикає підсвічування системного фокуса.
* Підсвічувати об’єктний навігатор: вмикає або вимикає підсвічування [об’єктного навігатора](#ObjectNavigation).
* Підсвічувати курсор режиму огляду: вмикає або вимикає підсвічування віртуального курсора в [режимі огляду](#BrowseMode).

Зверніть увагу, якщо позначити прапорець «Увімкнути підсвічування» або зняти позначку з нього, то статус решти трьох прапорців теж зміниться.
Наприклад, якщо прапорець «Увімкнути підсвічування» не був позначений і ви його позначили, то інші три прапорці позначаться автоматично.
Якщо ви позначите лише прапорець «Підсвічувати системний фокус», а прапорці об’єктного навігатора і режиму огляду залишите непозначеними, то статус прапорця «Увімкнути підсвічування» буде частково позначеним.

##### Екранна завіса {#VisionSettingsScreenCurtain}

Ви можете увімкнути [екранну завісу](#VisionScreenCurtain), позначивши прапорець «Зробити екран чорним (миттєвий результат)».
Після активації цього параметра ви побачите попередження про те, що ваш екран стане повністю чорним.
Перед продовженням (натисканням кнопки «Так») переконайтеся, що у вас увімкнене мовлення або брайль і ви зможете керувати комп’ютером без використання дисплея.
Натисніть «Ні», якщо не бажаєте вмикати екранну завісу.
Якщо ж ви впевнені, то натисніть «Так» для увімкнення екранної завіси.
Якщо ви не хочете більше надалі бачити це попередження, то зніміть відповідний прапорець у цьому діалозі.
Показ попередження можна відновити, позначивши прапорець «Показувати попередження при активації екранної завіси», розміщений після прапорця «Зробити екран чорним».

Початково при увімкненні чи вимкненні екранної завіси відтворюється звук.
Щоб вимкнути це, зніміть прапорець «Відтворювати звук, коли вмикається чи вимикається екранна завіса».

##### Налаштування постачальників візуальної допомоги від сторонніх розробників {#VisionSettingsThirdPartyVisualAids}

Додаткові постачальники поліпшення візуальної допомоги можуть походити від [додатків для NVDA](#AddonsManager).
Якщо вони мають налаштування, які можна змінювати, вони будуть поділені на окремі групи й показані в цьому діалозі.
Для отримання інформації про налаштування постачальника візуальної допомоги зверніться, будь ласка, до його документації.

#### Клавіатура {#KeyboardSettings}

<!-- KC:setting -->

##### Відкрити налаштування клавіатури {#toc188}

Клавіша: `NVDA+control+k`

Категорія «Клавіатура» в діалозі налаштувань NVDA дозволяє налаштувати поведінку програми під час друку і використання клавіатури.
Вона містить такі параметри:

##### Розкладка клавіатури {#KeyboardSettingsLayout}

Цей комбінований список дозволить вам вказати, яку розкладку клавіатури буде використовувати NVDA. Разом з NVDA поставляються розкладки desktop (для повної клавіатури) і laptop (для неповної клавіатури портативного комп’ютера).

##### Виберіть клавіші-модифікатори NVDA {#KeyboardSettingsModifiers}

Прапорці в цьому списку дозволяють вибрати, які клавіші будуть використовуватися як [клавіші-модифікатори NVDA](#TheNVDAModifierKey). Для вибору доступні такі клавіші:

* Caps Lock
* insert на цифровому блоці
* звичайний insert (зазвичай розташований над курсорними стрілками, біля клавіш «на початок» і «в кінець»)

Якщо не вибрати жодну клавішу клавішею NVDA, доступ до багатьох команд NVDA може бути неможливим, тому позначення хоча б одного з модифікаторів є обов’язковим.

<!-- KC:setting -->

##### Промовляти символи при введенні {#KeyboardSettingsSpeakTypedCharacters}

Клавіша: NVDA+2

Якщо увімкнено, NVDA промовлятиме усі символи, які ви вводите.

<!-- KC:setting -->

##### Промовляти слова при введенні {#KeyboardSettingsSpeakTypedWords}

Клавіша: NVDA+3

Якщо увімкнено, NVDA промовлятиме усі слова, які ви вводите.

##### Переривати мовлення введенням символів {#KeyboardSettingsSpeechInteruptForCharacters}

Якщо цей прапорець позначено, то мовлення NVDA у будь-який момент можна перервати будь-яким введеним символом. Початково цю функцію увімкнено.

##### Переривати мовлення натисканням клавіші enter {#KeyboardSettingsSpeechInteruptForEnter}

Якщо цей прапорець позначено, то мовлення NVDA у будь-який момент можна перервати, натиснувши клавішу enter. Початково цю функцію увімкнено.

##### Продовжувати неперервне читання після натиснення клавіш швидкої навігації {#KeyboardSettingsSkimReading}

Якщо цей прапорець позначено, то певні команди навігації (такі, як швидка навігація в режимі огляду або переміщення по рядках і абзацах) не зупинятимуть режим неперервного читання, просто читання продовжиться з нового місця розташування курсора.

##### Звуковий сигнал для маленьких літер в режимі Caps Lock {#KeyboardSettingsBeepLowercase}

Коли увімкнено, ви почуєте попереджувальний сигнал, якщо літера буде набрана із shift у режимі Caps Lock.
Зазвичай, використання shift у режимі Caps Lock є неспеціальним і призводить до того, що режим Caps Lock не спрацьовує.
Цей параметр призначений, аби попередити користувача про це. 

<!-- KC:setting -->

##### Промовляти командні клавіші {#KeyboardSettingsSpeakCommandKeys}

Клавіша: NVDA+4

Якщо увімкнено, NVDA промовлятиме назви усіх клавіш, які не є символами. Це стосується також комбінацій клавіш control+буква та інших.

##### Відтворювати звук для орфографічних помилок під час введення {#KeyboardSettingsAlertForSpellingErrors}

Якщо прапорець позначено, то короткий звуковий сигнал буде відтворюватися, коли слово, яке ви друкуєте, містить орфографічну помилку.
Цей прапорець доступний тільки якщо в діалозі налаштувань [форматування документа](#DocumentFormattingSettings) встановлено прапорець «Читати орфографічні помилки».

##### Опрацьовувати клавіші з інших програм {#KeyboardSettingsHandleKeys}

За допомогою цього параметра користувачі можуть керувати тим, як NVDA має опрацьовувати натискання клавіш, які генерують такі додатки, як екранні клавіатури та програмне забезпечення для розпізнавання мовлення.
Початково цей прапорець позначено, хоча певна частина користувачів, можливо, забажає вимкнути цей параметр, наприклад, ті користувачі, котрі набирають в’єтнамські тексти за допомогою програмного забезпечення UniKey, оскільки це призведе до некоректного ведення символів.

#### миша {#MouseSettings}

<!-- KC:setting -->

##### Відкрити налаштування миші {#toc201}

Клавіша: `NVDA+control+m`

Категорія «миша» у діалозі налаштувань NVDA дозволяє вмикати режим відстеження вказівника миші, звукові сигнали при переміщенні миші, а також інші параметри взаємодії з мишею.
Вона містить такі параметри:

##### Читати зміни Форми вказівника миші {#MouseSettingsShape}

Якщо увімкнено, NVDA повідомить вам про зміни форми вказівника миші.
Зміна форми вказівника миші у Windows передає деяку інформацію, наприклад, про можливість редагування, про те, що щось завантажується і так далі.

<!-- KC:setting -->

##### Увімкнути відстеження миші {#MouseSettingsTracking}

Клавіша: NVDA+m

Якщо увімкнено, NVDA читатиме текст під вказівником миші. Це дозволить вам, шляхом фізичного переміщення миші, знайти потрібний об’єкт замість того, щоб шукати його за допомогою навігатора.

##### Роздільна здатність текстового блоку {#MouseSettingsTextUnit}

Якщо ви увімкнули функцію «Промовляти текст під вказівником миші», то у параметрі «Роздільна здатність текстового блоку» ви можете вказати, що саме повинна промовляти NVDA.
Існують такі види текстових блоків: символ, слово, рядок та абзац.

Для перемикання роздільної здатності текстового блоку з будь-якого місця, будь ласка, призначте на цей параметр відповідний жест у діалозі [жести вводу](#InputGestures).

##### Повідомляти об’єкт при наведенні миші {#MouseSettingsRole}

Якщо цей прапорець позначено, NVDA оголошуватиме інформацію про об’єкти під час переміщення миші всередині них.
Сюди входить роль (тип) об’єкта, а також стани (позначено/натиснуто), координати комірок у таблицях тощо.
Зауважте, що оголошення деяких подробиць про об’єкт може залежати від того, як налаштовано інші параметри, наприклад, у категоріях [Представлення об’єкта](#ObjectPresentationSettings) або [Форматування документа](#DocumentFormattingSettings).

##### Відтворювати аудіо при зміні розташування вказівника миші {#MouseSettingsAudio}

Увімкніть цей параметр, якщо хочете, щоб при переміщенні миші відтворювався відповідний звуковий сигнал, за допомогою якого можна орієнтуватися, де зараз на екрані розташована миша.
Чим вище миша на екрані, тим вищим буде сигнал.
Чим лівіше або правіше буде миша на екрані, тим гучнішим буде сигнал праворуч або ліворуч (за умови, що користувач має стереодинаміки чи стереонавушники).

##### Яскравість впливає на рівень звукового сигналу переміщення миші {#MouseSettingsBrightness}

Якщо ви позначили параметр «Відтворювати аудіо при переміщенні миші», то параметр «Яскравість впливає на рівень звукового сигналу переміщення миші» дозволить регулювати звуковий сигнал відповідно до яскравості екрана під вказівником миші.
Початково цей параметр вимкнено.

##### Ігнорувати рухи миші з інших програм {#MouseSettingsHandleMouseControl}

Цей параметр вмикає ігнорування рухів миші, таких, як переміщення чи натискання кнопок, від програм, через які здійснюється віддалений доступ (наприклад, TeamViewer).
Цей прапорець початково непозначено.
Якщо ви позначите цей прапорець і у вас увімкнено параметр «Увімкнути відстеження миші», то NVDA не промовлятиме вміст під мишею, якщо мишу перемістила інша програма.

#### Взаємодія з сенсорним екраном {#TouchInteraction}

Ця категорія налаштувань, доступна лише на комп’ютерах із підтримкою сенсорного екрана, дозволяє налаштовувати взаємодію NVDA з сенсорним екраном.
Вона містить такі параметри:

##### Увімкнути взаємодію з сенсорним екраном {#TouchSupportEnable}

Цей прапорець вмикає підтримку взаємодії з сенсорним екраном у NVDA.
Якщо увімкнено, ви можете переміщатися і взаємодіяти з елементами на екрані за допомогою пальців, використовуючи сенсорний екран вашого пристрою.
Якщо вимкнено, підтримка взаємодії з сенсорним екраном буде недоступною, так наче NVDA не працює.
Цей параметр також можна вмикати й вимикати комбінацією клавіш NVDA+control+alt+t.

##### Режим друку дотиком {#TouchTypingMode}

Цей прапорець дозволяє обрати спосіб введення тексту при використанні сенсорної клавіатури.
Якщо його позначено, то для натискання знайденої клавіші на сенсорній клавіатурі достатньо буде просто підняти над нею палець.
Якщо цей прапорець не позначено, то для натиснення клавіші до неї буде необхідно двічі швидко доторкнутися.

#### Переглядовий курсор {#ReviewCursorSettings}

Категорія «Переглядовий курсор» у діалозі налаштувань NVDA використовується для налаштування поведінки переглядового курсора NVDA.
Вона містить такі налаштування:

<!-- KC:setting -->

##### Відстежувати системний фокус {#ReviewCursorFollowFocus}

Клавіша: NVDA+7

Якщо увімкнено, переглядовий курсор завжди рухатиметься за системним фокусом при його зміні.

<!-- KC:setting -->

##### Переміщувати за системною кареткою {#ReviewCursorFollowCaret}

Клавіша: NVDA+6

Якщо увімкнено, переглядовий курсор завжди рухатиметься за системною кареткою при її переміщенні.

##### Переміщувати за вказівником миші {#ReviewCursorFollowMouse}

Якщо увімкнено, переглядовий курсор рухатиметься за мишею, коли вона переміщається.

##### Простий режим перегляду {#ReviewCursorSimple}

Якщо увімкнено, NVDA фільтруватиме ієрархію об’єктів і виключатиме з них непотрібні; наприклад, невидимі об’єкти чи об’єкти, призначені лише для візуального використання.

Для увімкнення або вимкнення простого режиму перегляду в будь-якій позиції, будь ласка, призначте комбінацію клавіш чи інший жест у діалозі [Жести вводу](#InputGestures).

#### Представлення об’єкта {#ObjectPresentationSettings}

<!-- KC:setting -->

##### Відкрити налаштування представлення об’єкта {#toc218}

Клавіша: `NVDA+control+o`

Категорія «Представлення об’єкта» у діалозі налаштувань NVDA містить параметри, котрі визначають обсяг інформації, що повідомляється про елементи керування, наприклад, опис об’єкта, інформацію про його позицію та інше.
Ці параметри типово не застосовуються до режиму огляду.
Ці параметри типово застосовуються до фокуса та об’єктної навігації й не стосуються читання тексту, наприклад, у режимі огляду.

##### Читати підказки {#ObjectPresentationReportToolTips}

Цей параметр дозволяє увімкнути читання підказок, коли вони з’являються.
Більшість вікон та елементів керування показують невеличкі повідомлення (підказки), коли на об’єкт навести мишу, або коли на ньому перебуває системний фокус.

##### Читати сповіщення {#ObjectPresentationReportNotifications}

Якщо цей параметр позначено, то NVDA читатиме виринаючі системні повідомлення та інші сповіщення, коли вони з’являються.

* Виринаючі системні повідомлення подібні до підказок, але мають більший розмір, і зазвичай пов’язані із подіями системи, наприклад, повідомляється інформація про під’єднання чи від’єднання мережевого кабелю чи повідомлення Центру безпеки Windows.
* Сповіщення були запроваджені у Windows 10, вони з’являються у центрі сповіщень на системному лотку й інформують про низку подій (наприклад, про завершення завантаження оновлень чи про новий електронний лист).

##### Читати гарячі клавіші об’єкта {#ObjectPresentationShortcutKeys}

Якщо увімкнено, NVDA повідомлятиме гарячі клавіші, асоційовані з об’єктом або з елементом керування.
Наприклад, пункт меню «Файл» може мати закріплену комбінацію alt+f.

##### Читати позицію об’єкта {#ObjectPresentationPositionInfo}

Цей параметр дозволяє вам обрати, чи хочете ви дізнаватися інформацію про позицію об’єкта, наприклад, 1 із 4, коли ви рухаєтеся між об’єктами фокусом чи об’єктною навігацією.

##### Передбачати позицію об’єкта, коли точна інформація недоступна {#ObjectPresentationGuessPositionInfo}

Якщо увімкнено читання позиції об’єкта, цей параметр дозволяє NVDA передбачати її, коли в інший спосіб вона недоступна для окремих елементів керування.

Якщо увімкнено, NVDA буде повідомляти інформацію про позицію об’єкта для більшої кількості елементів керування, таких як меню й панелі інструментів, хоча ця інформація може бути не зовсім точною.

##### Читати опис об’єкта {#ObjectPresentationReportDescriptions}

Заберіть позначку з цього прапорця, якщо не хочете отримувати описову інформацію про об’єкт (наприклад, пропозиції під час пошуку чи увесь вміст діалогу після його відкриття).

<!-- KC:setting -->

##### Виведення індикаторів виконання {#ObjectPresentationProgressBarOutput}

Клавіша: NVDA+u

Цей параметр дозволяє вам вказати, яким способом NVDA повідомлятиме вам про індикатори виконання.

Він містить такі варіанти:

* Вимкнено: інформація про індикатори виконання не повідомляється.
* Мовлення: Цей параметр означає, що NVDA повідомлятиме індикатори виконання у відсотках.
* Сигнали: Цей параметр означає, що зміна індикаторів виконання супроводжуватиметься звуковим сигналом, а не повідомленнями у відсотках. Чим вищим є сигнал, тим ближче індикатор виконання до завершення.
* Сигнал і мовлення: Цей параметр означає, що оновлення індикаторів виконання супроводжуватиметься і мовленням, і звуковим сигналом.

##### Повідомляти фонові індикатори виконання {#ObjectPresentationReportBackgroundProgressBars}

Якщо позначено, NVDA повідомлятиме про фонові індикатори виконання.
Ця функція корисна тоді, коли ви хочете дізнаватися про перебіг одного процесу, перебуваючи при цьому у іншому вікні.

<!-- KC:setting -->

##### Повідомляти про зміни динамічного вмісту {#ObjectPresentationReportDynamicContent}

Клавіша: NVDA+5

Перемикає читання нового вмісту для окремих елементів керування, таких як термінали та вікна програм інтернет-спілкування.

##### Відтворювати звук, коли з’являються автоматичні пропозиції під час введення {#ObjectPresentationSuggestionSounds}

Цей прапорець вмикає й вимикає відтворення звукового сигналу під час автоматичних пропозицій щодо введення.
Пропозиції щодо введення — це список пропонованих варіантів введення, який базується на тексті, введеному в певні поля редагування чи документи.
Наприклад, коли ви набираєте текст в полі пошуку в меню «Пуск» в Windows Vista і новіших версіях, Windows відображає список пропозицій, який базується на тому, що ви ввели.
Для деяких полів редагування, таких як поля пошуку в різних додатках Windows 10, NVDA може повідомити вас про те, що при введенні тексту з’явився список пропозицій.
Список пропозицій щодо введення буде закритий, як тільки ви покинете поле редагування, і для деяких полів NVDA може повідомити вас про це.

#### Введення ієрогліфів {#InputCompositionSettings}

У цій категорії ви можете керувати тим, як NVDA повинна читати введення ієрогліфів у редакторах методів введення чи текстових службах.
Зверніть увагу, що методи введення залежать від наявних можливостей і від того, наскільки вони передають інформацію, тому буде потрібно налаштувати ці параметри окремо для кожного методу, щоб отримати найефективніший метод при наборі тексту.

##### Автоматично повідомляти всі доступні варіанти ієрогліфів {#InputCompositionReportAllCandidates}

Цей початково позначений прапорець вказує, чи повинна NVDA автоматично читати всі видимі варіанти ієрогліфів при появі списку варіантів або при зміні сторінки варіантів.
Якщо цей параметр увімкнено для піктографічних методів введення, таких, як «Китайський новий ChangJie» або Boshiami, то це буде вкрай корисно, оскільки NVDA автоматично читає всі символи і їхні номери, і ви можете одразу вибрати один з них.
Але для фонетичних методів введення, таких, як «Китайський новий фонетичний», цей параметр краще вимкнути, оскільки всі символи звучатимуть однаково, і вам доведеться використовувати курсорні стрілки для переміщення по елементах списку окремо, щоб отримати більше інформації з описів ієрогліфів для кожного варіанта.

##### Повідомляти обраний варіант {#InputCompositionAnnounceSelectedCandidate}

Цей початково позначений прапорець вказує, чи повинна NVDA автоматично читати виділений варіант ієрогліфа при появі списку варіантів або при зміні виділення.
Для методів введення, де виділення можна змінювати за допомогою курсорних клавіш (наприклад, для «Китайського нового фонетичного»), це буде корисним, але для деяких методів введення для кращої ефективності при наборі тексту цей параметр краще вимкнути.
Зверніть увагу, що навіть при вимкненні цього параметра переглядовий курсор все ще перебуватиме на виділеному варіанті ієрогліфа, що дозволить вам використовувати об'єктну навігацію/переглядовий курсор, щоб вручну прочитати цей або інший варіанти.

##### Завжди включати короткий опис ієрогліфа при читанні варіантів {#InputCompositionCandidateIncludesShortCharacterDescription}

Цей початково позначений прапорець вказує, чи повинна NVDA давати короткий символьний опис ієрогліфа при його виділенні або при появі списку варіантів.
Зверніть увагу, що для китайської мови цей параметр не впливає на читання додаткового символьного опису варіанта.
Цей параметр може бути корисним для корейського та японського методів введення.

##### Повідомляти зміни у рядку попереднього формування {#InputCompositionReadingStringChanges}

для деяких методів введення, таких, як «Китайський новий фонетичний» і «Новий ChangJie», є рядок читання, або рядок попереднього формування.
Цей параметр вказує, чи повинна NVDA читати нові символи, які друкуються в рядку попереднього формування.
Він початково увімкнений.
Зверніть увагу, що деякі застарілі методи введення, такі як «Китайський ChangJie», можливо, не використовують такий тип рядка для накопичення символів попереднього формування, але замість цього ви можете скористатися безпосередньо рядком формування введення. Будь ласка, дивіться наступний параметр, щоб налаштувати читання рядків формування введення.

##### Повідомляти зміни у рядку формування {#InputCompositionCompositionStringChanges}

Після того, як правильний піктографічний символ буде скомпонований з даних попереднього формування, більшість методів введення поміщають його в рядок формування введення для тимчасового зберігання поряд з іншими готовими символами, перед тим як їх, нарешті, вставлять в документ.
Цей параметр вказує, чи повинна NVDA читати нові символи при появі в рядку формування.
Він початково увімкнений.

#### Режим огляду {#BrowseModeSettings}

<!-- KC:setting -->

##### Відкрити налаштування режиму огляду {#toc236}

Клавіша: `NVDA+control+b`

Категорія «Режим огляду» у діалозі налаштувань NVDA містить параметри керування читанням і навігацією у складних документах, таких як web-сторінки.
Вона містить такі налаштування:

##### Максимальна кількість символів у рядку {#BrowseModeSettingsMaxLength}

Це поле дозволяє вам вказати, скільки символів може містити один рядок у режимі огляду (в символах).

##### Максимальна кількість рядків на сторінці {#BrowseModeSettingsPageLines}

Це поле дозволяє вам вказати кількість рядків, на яку ви переміститеся, натиснувши клавішу «сторінка вгору» чи «сторінка вниз» в режимі огляду.

<!-- KC:setting -->

##### Використовувати екранне представлення {#BrowseModeSettingsScreenLayout}

Клавіша: NVDA+v

Цей параметр дозволяє вказати, чи повинен доступний для натискання вміст (посилання, кнопки й поля) у режимі огляду відображатися окремим рядком, а чи він повинен залишатися в потоці тексту, так, як це виглядає візуально.
Зауважте, що цей параметр не застосовується до програм Microsoft Office, таких як Outlook і Word, які завжди використовують екранне представлення.
Якщо екранне представлення увімкнено, то елементи сторінки залишаться такими, як вони виглядають візуально.
Наприклад, візуальний рядок із кількома посиланнями промовлятиметься або відображатиметься шрифтом Брайля як кілька посилань у одному рядку.
Якщо його вимкнено, елементи сторінки розміщуватимуться в окремих рядках.
Це може полегшити розуміння під час навігації по рядках у межах сторінки і може полегшити взаємодію з цими елементами для деяких користувачів.

##### Увімкнути режим огляду при завантаженні сторінки {#BrowseModeSettingsEnableOnPageLoad}

Цей прапорець налаштовує автоматичне вмикання режиму огляду для сторінок під час їх завантаження.
Якщо його не позначено, то режим огляду все одно можна активувати вручну в тих документах де це підтримується.
Для отримання списку додатків, які підтримують режим огляду, зверніться до розділу [Режим огляду](#BrowseMode).
Зверніть увагу, що цей параметр не застосовується в тих випадках, коли режим огляду є факультативним, наприклад в документах Microsoft Word.
Початково цей параметр увімкнено.

##### Автоматично промовляти вміст сторінки під час її завантаження {#BrowseModeSettingsAutoSayAll}

Якщо цей прапорець позначено, то NVDA, перебуваючи у режимі огляду, автоматично читатиме вміст сторінки одразу після її завантаження.
Цю функцію початково увімкнено.

##### Читати табличну розмітку {#BrowseModeSettingsIncludeLayoutTables}

Цей параметр визначає, як NVDA опрацьовуватиме таблиці, які є насправді не таблицями, а лише табличною розміткою.
Якщо цей параметр увімкнено, NVDA читатиме табличну розмітку як звичайну таблицю на основі [налаштувань форматування документа](#DocumentFormattingSettings) та підтримуватиме швидкі команди навігації, які доступні для нормальних таблиць.
Якщо ж цей параметр вимкнено, то NVDA не читатиме табличну розмітку, однак команди швидкої навігації працюватимуть.
Вміст таких таблиць NVDA все одно читатиме, щоправда — як звичайний текст.
Цей параметр початково вимкнено.

Щоб мати змогу вмикати та вимикати читання табличної розмітки в будь-який момент, будь ласка, призначте для цієї дії користувацький жест в розділі [Жести вводу](#InputGestures)

##### Налаштувати читання елементів, які є заголовками або посиланнями {#BrowseModeLinksAndHeadings}

Будь ласка, перегляньте параметри в [налаштуваннях форматування документа](#DocumentFormattingSettings), аби налаштувати озвучення таких елементів, як посилання, заголовки і таблиці.

##### Автоматичний перехід в режим фокуса при зміні фокуса {#BrowseModeSettingsAutoPassThroughOnFocusChange}

Цей параметр дозволить вам автоматично входити у режим фокуса при зміні фокуса.
Наприклад, якщо цей прапорець позначити, то для активації режиму фокуса вам достатньо стати клавішею Таб на відповідне поле редагування, і режим фокуса увімкнеться автоматично.

##### Автоматичний перехід в режим фокуса при переміщенні курсора {#BrowseModeSettingsAutoPassThroughOnCaretMove}

Якщо цей прапорець позначено, то NVDA автоматично переходитиме в режим фокуса під час переміщення у межах сторінки курсорними клавішами.
Наприклад, якщо при переміщенні у межах сторінки вам зустрінеться поле, доступне для редагування, то NVDA автоматично перейде у режим фокуса.
Якщо ви далі перейдете стрілкою вгору або вниз, то NVDA автоматично поверне вас назад до режиму огляду.

##### Відтворювати аудіо при переході між режимами огляду і фокуса {#BrowseModeSettingsPassThroughAudioIndication}

Якщо увімкнути цей параметр, то NVDA відтворюватиме спеціальні звукові сигнали при переході між режимами огляду й фокуса замість того, щоб повідомляти про це голосом.

##### Блокувати всі некомандні жести в межах досяжності документа {#BrowseModeSettingsTrapNonCommandGestures}

Цей параметр, який початково увімкнено, дозволяє вам вибрати, чи потрібно жести (такі, як натискання клавіш), які не є командами NVDA і взагалі не розглядаються як команди, блокувати в режимі огляду.
Наприклад, якщо параметр увімкнено і була натиснута клавіша j, то це натискання буде блоковано навіть у випадку, якщо ця команда не є клавішею швидкої навігації чи командою самого додатка.
У цьому випадку NVDA вказує Windows відтворювати стандартний звук щоразу, коли натискається клавіша, яку блокує NVDA.

<!-- KC:setting -->

##### Автоматично встановлювати системний фокус на елементи, доступні для фокусування, в режимі огляду {#BrowseModeSettingsAutoFocusFocusableElements}

Комбінація клавіш: NVDA+8

Цей параметр, який початково вимкнено, дозволяє вам вибрати, чи потрібно автоматично встановлювати системний фокус на елементи, які можуть його отримувати (посилання, поля форм і т.д.) при навігації в документі за допомогою курсора режиму огляду.
Якщо залишити його вимкненим, то системний фокус більше не буде автоматично встановлюватися на елементах, доступних для фокусування, вибраних за допомогою курсора режиму огляду.
Це може пришвидшити перегляд і підвищити реакцію в режимі огляду.
Однак фокус все одно буде встановлюватися на фокусованих елементах під час взаємодії з ними (наприклад, при натисканні кнопки або позначенні прапорця).
Увімкнення цього параметра може поліпшити підтримку деяких сайтів за рахунок продуктивності та стабільності.

#### Форматування документа {#DocumentFormattingSettings}

<!-- KC:setting -->

##### Відкрити налаштування форматування документа {#toc250}

Клавіша: `NVDA+control+d`

Більшість параметрів у цій категорії дозволяє вам обрати, про які саме елементи форматування документа ви хочете чути під час переміщення в ньому.
Наприклад, якщо ви увімкнете параметр «Промовляти назву шрифту», то при кожному переміщенні курсорних клавіш на фрагмент документа з іншим шрифтом NVDA повідомлятиме вам про новий шрифт.

Параметри форматування документа організовані в групи.
Ви можете налаштувати оповіщення про такі параметри форматування:

* інформація про шрифт
  * назва шрифту
  * розмір шрифту
  * атрибути шрифту
  * надрядкові й підрядкові
  * акценти
  * підсвічений (маркований) текст
  * стиль тексту
  * кольори
* інформація про документ
  * коментарі
* закладки
  * редакторські ревізії
  * орфографічні помилки
* сторінки й інтервали
  * номери сторінок
  * номери рядків
  * відступ рядка [(Вимкнено, Мовлення, сигнали, Мовлення й сигнали)](#DocumentFormattingSettingsLineIndentation)
  * Ігнорувати порожні рядки під час повідомлення про відступ рядка
  * відступи абзаців (наприклад, висячі відступи чи відступи першого рядка)
  * міжрядковий інтервал (одинарний, подвійний і так далі)
  * вирівнювання
* інформація про таблицю
  * таблиці
  * заголовки рядків/стовпців таблиці (вимкнено, рядки, стовпці, рядки та стовпці)
  * координати комірки таблиці
  * Рамки комірок (Вимкнено, Стилі, Кольори і стилі)
* елементи
  * заголовки
  * посилання
  * графіка
  * списки
  * цитати
  * групування
  * орієнтири
  * статті
  * фрейми
  * малюнки й підписи
  * клікабельність

Для перемикання цих параметрів з будь-якого місця у Windows, будь ласка, призначте на них свої жести за допомогою діалогу [Жести вводу](#InputGestures).

##### Повідомляти зміни формату після переміщення курсора {#DocumentFormattingDetectFormatAfterCursor}

Якщо увімкнено, NVDA спробує визначити усі зміни форматування документа у рядку, промовляючи їх, навіть якщо при цьому швидкість роботи NVDA може погіршитися.

Початково NVDA виявляє зміну форматування у позиції системної каретки/переглядового курсора, а у деяких випадках — у інших частинах рядка, якщо це не зменшує продуктивності NVDA.

Рекомендовано увімкнути цю функцію під час детального вичитування документів, наприклад, у WordPad, коли форматування є важливим.

##### Повідомляти про відступ рядка {#DocumentFormattingSettingsLineIndentation}

Цей параметр дозволяє вибрати спосіб читання відступів на початку рядків.
Комбінований список містить чотири варіанти для вибору.

* Вимкнено: NVDA не буде обробляти відступи.
* Мовлення: при зміні відступу NVDA говоритиме його новий розмір, наприклад «дванадцять пробіл» або чотири таб».
* Сигнали: при зміні відступу NVDA відтворюватиме короткий звуковий сигнал, який вказує величину нового відступу.
Звуковий сигнал збільшуватиметься на кожному пробілі, а для табуляції він збільшуватиметься в еквіваленті чотирьох пробілів.
* Мовлення й сигнали: цей варіант використовує для читання відступів обидва попередні способи.

Якщо ви позначите прапорець «Ігнорувати порожні рядки під час повідомлень про відступ рядка», то зміни відступів не повідомлятимуться для порожніх рядків.
Це може бути корисно під час читання документа, де порожні рядки використовуються для відокремлення блоків тексту з відступами, наприклад, у джерельному коді програми.

#### Навігація в документі {#DocumentNavigation}

Ця категорія дозволяє вам налаштувати різні аспекти навігації в документі.

##### Стиль абзацу {#ParagraphStyle}

| . {.hideHeaderRow} |.|
|---|---|
|Параметри |Початково (Опрацьовується програмою), Опрацьовується програмою, Розрив одного рядка, Розрив кількох рядків|
|Початково |Опрацьовується програмою|

Цей комбінований список дозволяє вам обрати стиль абзацу, який використовуватиметься під час навігації по абзацах за допомогою `control+стрілка вгору` і `control+стрілка вниз`.
Доступні такі стилі абзаців:

* Опрацьовується програмою: NVDA дозволить програмі визначити попередній або наступний абзац і прочитає новий абзац під час навігації.
Цей стиль найкраще працює, коли програма підтримує власну навігацію по абзацах і його встановлено початково.
* Простий розрив рядка: NVDA намагатиметься визначити попередній або наступний абзац, використовуючи один розрив рядка як індикатор абзацу.
Цей стиль найкраще працює під час читання документів у програмі, яка не підтримує власну навігацію по абзацах, а абзаци в документі позначаються одним натисканням клавіші `Enter`.
* Розрив кількох рядків: NVDA спробує визначити попередній або наступний абзац, використовуючи принаймні один порожній рядок (два натискання клавіші `enter`) як індикатор абзацу.
Цей стиль найкраще підходить для роботи з документами, які використовують блокові абзаци.
Зауважте, що цей стиль абзацу не можна використовувати в Microsoft Word або Microsoft Outlook, якщо тільки ви не використовуєте UIA для доступу до елементів керування Microsoft Word.

Ви можете перемикатися між доступними стилями абзаців з будь-якого місця, призначивши комбінацію клавіш у діалозі [Жести вводу](#InputGestures).

#### Налаштування Windows OCR {#Win10OcrSettings}

Ця категорія дозволяє налаштувати [оптичне розпізнавання символів у Windows](#Win10Ocr).
Вона містить такі параметри:

##### Мова розпізнавання {#Win10OcrSettingsRecognitionLanguage}

Цей комбінований список дозволяє вибрати мову для розпізнавання тексту.
Для перемикання між доступними мовами із будь-якого місця, призначте, будь ласка, користувацький жест, використовуючи [діалог «Жести вводу»](#InputGestures).

##### Періодично оновлювати розпізнаний вміст {#Win10OcrSettingsAutoRefresh}

Якщо цей прапорець позначено, NVDA автоматично оновлюватиме розпізнаний вміст, коли результат розпізнавання буде у фокусі.
Це може бути дуже корисно, якщо ви хочете стежити за вмістом, який постійно змінюється, наприклад, під час перегляду відео з субтитрами.
Оновлення відбувається кожні півтори секунди.
Початково цей параметр вимкнено.

#### Додатково {#AdvancedSettings}

Увага! Параметри в цій категорії призначені для досвідчених користувачів і при неправильному налаштуванні можуть призвести до некоректної роботи NVDA.
Змінюйте ці налаштування лише в разі, якщо ви точно знаєте, що робите, або маєте відповідні інструкції від розробників NVDA.

##### Внесення змін у додаткові налаштування {#AdvancedSettingsMakingChanges}

Для внесення змін до категорії «Додаткові налаштування» спершу потрібно позначити прапорець, який підтверджує ваше розуміння того, що зміна цих налаштувань може призвести до некоректної роботи NVDA.

##### Відновлення початкових налаштувань {#AdvancedSettingsRestoringDefaults}

Кнопка «Відновити початкові» повертає всі настройки цієї категорії до початкових значень, навіть якщо попередній прапорець підтвердження непозначено.
Після зміни налаштувань ви можете повернути їх до початкових значень.
Це також може бути корисно, якщо ви не впевнені, чи були вони змінені раніше.

##### Увімкнути завантаження користувацького коду з папки розробника Scratchpad {#AdvancedSettingsEnableScratchpad}

У процесі розробки додатків для NVDA корисно мати можливість тестувати код під час його написання.
Цей параметр, якщо його увімкнено, дозволяє NVDA завантажувати користувацькі модулі додатків, глобальні плагіни, драйвери брайлівських дисплеїв, синтезаторів мовлення й постачальників поліпшення візуальної допомоги зі спеціальної папки scratchpad, розміщеної в папці користувацької конфігурації NVDA.
Ці модулі, як і їх еквіваленти у вигляді додатків, завантажуються під час запуску  NVDA або, у випадку з appModules і globalPlugins, під час [перезавантаження плагінів](#ReloadPlugins)/
Цей параметр початково вимкнено, гарантуючи, що жоден неперевірений код не буде завантажено в NVDA без явної згоди на це користувача.
Якщо ви хочете поширювати ваш код серед інших людей, то оформіть його як додаток для NVDA.

##### Відкрити папку Scratchpad {#AdvancedSettingsOpenScratchpadDir}

Ця кнопка відкриває папку, в якій ви можете розмістити свій код.
Вона стає доступною лише після позначення прапорця «Дозволити завантаження користувацького коду з папки Scratchpad».

##### Реєстрація для подій UI Automation та змін властивостей {#AdvancedSettingsSelectiveUIAEventRegistration}

| . {.hideHeaderRow} |.|
|---|---|
|Параметри |Автоматична, Вибіркова, Глобальна|
|Початково |Автоматична|

Цей параметр змінює спосіб, у який NVDA реєструє події, запущені за допомогою API доступності Microsoft UI Automation.
Комбінований список «Реєстрація для подій UI Automation та змін властивостей» складається з трьох параметрів:

* Автоматично: «вибіркова» у Windows 11 Sun Valley 2 (версія 22H2) та пізніших версіях, «глобальна» в інших випадках.
* Вибіркова: NVDA обмежить реєстрацію подій фокусом системи для більшості подій.
 Якщо ви відчуваєте проблеми з продуктивністю в одному чи кількох застосунках, ми рекомендуємо вам спробувати цю функцію, щоб побачити, чи поліпшиться продуктивність.
Однак на старих версіях Windows NVDA може мати проблеми з відстеженням фокуса в деяких елементах керування (таких як диспетчер завдань і панель емодзі).
* Глобальна: NVDA реєструє багато подій UIA, які обробляються та відкидаються в самій NVDA.
Хоча відстеження фокуса в більшості ситуацій є надійнішим, продуктивність значно погіршується, особливо в таких програмах, як Microsoft Visual Studio.

##### Використовувати UI Automation для доступу до елементів керування документів Microsoft Word {#MSWordUIA}

Налаштовує, чи використовувати API UI Automation accessibility для доступу до документів Microsoft Word замість старішої об’єктної моделі Microsoft Word.
Це застосовується як до документів Microsoft Word, так і до повідомлень у Microsoft Outlook.
Це налаштування містить такі значення:

* Початково (якщо підходить)
* Лише за необхідності: коли об'єктна модель Microsoft Word недоступна зовсім
* Якщо підходить: Microsoft Word версії 16.0.15000 чи вище, або коли об’єктна модель Microsoft Word недоступна
* Завжди: постійно, коли UI automation доступна в Microsoft word (незалежно від того, наскільки повністю вона підтримується).

##### Використовувати UI Automation для доступу до елементів керування електронними таблицями Microsoft Excel, якщо доступно {#UseUiaForExcel}

Якщо цей параметр увімкнено, NVDA намагатиметься використовувати API доступності Microsoft UI Automation для отримання інформації з елементів керування електронних таблиць Microsoft Excel.
Це експериментальна функція, і деякі функції Microsoft Excel у цьому режимі можуть бути недоступними.
Наприклад, недоступний список елементів NVDA із переліком формул і коментарів, а також швидка навігація в режимі огляду для переходу до полів форми в електронній таблиці.
Однак для базової навігації/редагування електронних таблиць цей параметр може забезпечити значне поліпшення продуктивності.
Ми все ще не рекомендуємо більшості користувачів початково її вмикати, хоча ми запрошуємо користувачів Microsoft Excel версії 16.0.13522.10000 або пізніших перевірити цю функцію й надати свої відгуки.
Реалізація UI Automation у Microsoft Excel постійно змінюється, і версії Microsoft Office, старіші за 16.0.13522.10000, можуть не відображати достатньо інформації для того, щоб цей параметр був корисним.

##### Використовувати поліпшену обробку подій {#UIAEnhancedEventProcessing}

| . {.hideHeaderRow} |.|
|---|---|
|Параметри |Стандартно (Увімкнено), Вимкнено, Увімкнено|
|Стандартно |Увімкнено|

Якщо цей параметр увімкнено, NVDA має продовжувати швидко реагувати, навіть коли на програму надходить багато подій автоматизації інтерфейсу користувача, наприклад, велика кількість тексту у терміналі.
Після зміни цього параметра вам потрібно буде перезапустити NVDA, щоб зміни набули чинності.

##### Підтримка консолі Windows {#AdvancedSettingsConsoleUIA}

| . {.hideHeaderRow} |.|
|---|---|
|Параметри |Автоматично, UIA якщо доступно, застаріла|
|Стандартно |Автоматично|

Цей параметр визначає, як NVDA взаємодіє з консоллю Windows, яку використовують командний рядок, PowerShell і підсистема Windows для Linux.
Це не впливає на сучасний термінал Windows.
У Windows 10 версії 1709 Microsoft [додала підтримку свого API UI Automation до консолі](https://devblogs.microsoft.com/commandline/whats-new-in-windows-console-in-windows-10-fall-creators-update/), яка надає значно поліпшену продуктивність і стабільність для читачів екрана, які її підтримують.
У ситуаціях, коли UI Automation недоступна або відомо, що вона призводить до погіршення взаємодії з користувачем, підтримка застарілої консолі NVDA доступна як запасний варіант.
Комбінований список «Підтримка консолі Windows» містить три параметри:

* Автоматично: використовує UI Automation у версіях консолі Windows, включених до Windows 11 версії 22H2 і пізніших.
Цей параметр є рекомендованим і початково встановленим.
* UIA якщо доступно: використовує UI Automation у консолях якщо доступно, навіть для версій із неповною або нестабільною імплементацією.
Хоча цей обмежений функціонал може бути корисним (і навіть достатнім для ваших потреб), використання цього параметра повністю під вашим власним ризиком і для нього не буде надано ніякої підтримки.
* Застаріла: UI Automation у консолі Windows буде вимкнено повністю.
Застарілий резервний варіант завжди використовуватиметься навіть у ситуаціях, коли автоматизація інтерфейсу користувача забезпечить чудову взаємодію з користувачем.
Тому не рекомендується вибирати цей параметр, якщо ви не знаєте, що робите.

##### Використовувати UIA в Microsoft Edge й інших браузерах на основі Chromium, якщо доступно {#ChromiumUIA}

Дозволяє вказати, коли потрібно використовувати UIA у браузерах на основі Chromium, таких, як Microsoft Edge, якщо він доступний.
Підтримка UIA для браузерів на основі Chromium перебуває на ранній стадії розробки і може не надавати такої доступності, як IA2.
Цей комбінований список містить такі параметри:

* Стандартно (лише за необхідності): це налаштування встановлено як початкове в NVDA і означає, що UIA використовуватиметься лише за необхідності. У міру розвитку технології, в майбутньому початковим може бути встановлено інший параметр.
* Лише за необхідності: Якщо NVDA не може вбудуватися у процес браузера для використання IA2, а UIA доступний, то NVDA повернеться до використання UIA.
* Так: якщо браузер зробив UIA доступним, то NVDA буде його використовувати.
* Ні: UIA не буде використовуватися навіть тоді, коли NVDA не зможе вбудуватися у процес браузера. Це може бути корисно для розробників, які налагоджують проблеми з IA2 і хочуть переконатися, що NVDA не повертається до UIA.

##### Анотації {#Annotations}

Ця група параметрів використовується для увімкнення функцій, які додають експериментальну підтримку анотацій ARIA.
Деякі з цих функцій можуть бути неповними.

<!-- KC:beginInclude -->
Для промовляння зведення будь-яких подробиць анотацій у позиції системної каретки, натисніть NVDA+d.
<!-- KC:endInclude -->

Існують такі параметри:

* «Промовляти «містить подробиці» для структурованих анотацій»: вмикає промовляння про додаткові подробиці, якщо їх містить текст чи елемент керування.
* «Завжди читати aria-description»:
Коли джерело `accDescription` є aria-description, то промовляється опис.
Це корисно для приміток у веб-документах.
Зверніть увагу:
 * Існує багато джерел для `accDescription`, деякі з них мають змішану або ненадійну семантику.
  Історично AT не міг розрізняти джерела `accDescription`, зазвичай воно не промовлялося через змішану семантику.
 * Цей варіант перебуває на дуже ранній стадії розробки, він покладається на можливості браузера, які ще не набули широкого застосування.
 * Очікується, що це працюватиме у 92.0.4479.0+

##### Повідомляти інтерактивні області {#BrailleLiveRegions}

| . {.hideHeaderRow} |.|
|---|---|
|Параметри |Стандартно (Увімкнено), Вимкнено, Увімкнено|
|Стандартно |Увімкнено|

Цей параметр визначає, чи повідомлятиме NVDA про зміни певного динамічного веб-вмісту шрифтом Брайля.
Вимкнення цього параметра відповідає поведінці NVDA у версіях 2023.1 і раніших, яка повідомляла про такі зміни вмісту лише за допомогою мовлення.

##### Промовляти паролі у всіх розширених терміналах {#AdvancedSettingsWinConsoleSpeakPasswords}

Цей параметр стосується вимови [символів](#KeyboardSettingsSpeakTypedCharacters) і [слів](#KeyboardSettingsSpeakTypedWords) під час введення у ситуаціях, коли екран не оновлюється, наприклад, у полях введення паролів у консолі Windows з увімкненою підтримкою UI automation чи Mintty.
З міркувань безпеки його краще залишити вимкненим.
Проте можна увімкнути його, якщо виникають проблеми з продуктивністю або нестабільність з друком символів або слів при використанні в NVDA нової експериментальної підтримки консолі, або ви працюєте в надійних середовищах і віддаєте перевагу промовлянню паролів.

##### Використовувати поліпшену підтримку введення символів у застарілих консолях Windows {#AdvancedSettingsKeyboardSupportInLegacy}

Цей параметр вмикає альтернативний спосіб виявлення введених символів у застарілих консолях Windows.
 Хоч це і поліпшує продуктивність і запобігає виводу деякої інформації в консоль, але може викликати певну несумісність з деякими термінальними (консольними) додатками.
Ця функція доступна та початково увімкнена у Windows 10 версій 1607, 1703, 1709 та 1803, а також у нових версіях Windows 10, коли підтримка UI Automation недоступна чи вимкнена.
Попередження: якщо цей параметр увімкнено, то введені символи, які не показуються на екрані, наприклад, паролі, будуть озвучуватись.
У ненадійних середовищах ви можете тимчасово вимкнути [промовляння символів при введенні](#KeyboardSettingsSpeakTypedCharacters) і [промовляння слів при введенні](#KeyboardSettingsSpeakTypedWords) під час введення паролів.

##### Алгоритм Diff {#DiffAlgo}

Цей параметр керує тим, як NVDA визначає новий текст для промовляння в терміналах.
Комбінований список «алгоритм diff» містить три параметри:

* Автоматично: цей параметр змушує NVDA у більшості ситуацій віддавати перевагу Diff Match Pach, але повертатися на Difflib у проблемних застосунках, таких, як старі версії консолі Windows чи Mintty.
* Diff Match Patch: Цей параметр змушує NVDA обчислювати зміни у тексті терміналу за символом навіть у ситуаціях, коли це не рекомендовано.
Це може поліпшити ефективність роботи, коли в консоль записано великі обсяги тексту, і дозволить точніше повідомляти про зміни, внесені в середині рядків.
Однак у деяких застосунках читання нового тексту може бути уривчастим або непослідовним.
* Difflib: цей параметр змушує NVDA обчислювати зміни в тексті терміналу за рядком навіть у ситуаціях, коли це не рекомендовано.
Це відповідає поведінці NVDA 2020.4 і старіших версій.
Це налаштування може стабілізувати читання вхідного тексту у низці застосунків.
 Однак у терміналах під час вставки або видалення символу всередині рядка буде зачитуватись текст після каретки.

##### Промовляти новий текст у Терміналі  Windows через {#WtStrategy}

| . {.hideHeaderRow} |.|
|---|---|
|Параметри |Початково (Diffing), Diffing, сповіщення UIA|
|Початково |Diffing|

Цей параметр обирає, як NVDA визначає, що текст є  «новим» (і, відповідно, що говорити, коли ввімкнено «Повідомляти про зміни динамічного вмісту») у Терміналі Windows і в керуванні WPF Windows Terminal, який  використовується у Visual Studio 2022.
Це не застосовується до консолі Windows (`conhost.exe`).
Комбінований список «Промовляти новий текст у терміналі Windows» містить три параметри:

* Початково: цей параметр наразі еквівалентний «diffing», але очікується, що він зміниться, коли буде доопрацьовано підтримку сповіщень UIA.
* Diffing: цей параметр використовує вибраний алгоритм diff для обчислення змін щоразу, коли Термінал виводить новий текст.
Це ідентично поведінці NVDA у версіях 2022.4 і раніших.
* Сповіщення UIA: цей параметр покладає відповідальність за визначення того, який текст говорити, на сам Термінал Windows, тобто NVDA більше не має визначати, який текст на екрані є «новим».
Це має помітно поліпшити продуктивність і стабільність роботи Терміналу Windows, але цю функцію ще не завершено.
Зокрема, у разі вибору цього параметра будуть повідомлятися введені символи, які не показані на екрані, наприклад, паролі.
Крім того, неперервні діапазони виведення понад 1000 символів можуть повідомлятися неточно.

##### Намагатися скасувати читання старого вмісту при швидкому переміщенні на новий {#CancelExpiredFocusSpeech}

Цей параметр змушує NVDA намагатися скасовувати читання завершених подій у фокусі.
Наприклад, швидке переміщення між повідомленнями у Gmail з браузера Chrome може призвести до того, що NVDA читатиме застарілу інформацію.
Починаючи з версії NVDA 2021.1, цей параметр початково увімкнено.

##### Тайм-аут переміщення каретки (мс) {#AdvancedSettingsCaretMoveTimeout}

Цей параметр дозволяє налаштувати кількість мілісекунд, упродовж яких NVDA чекатиме переміщення системної каретки (текстового курсора) в редагованих текстових елементах керування.
Ви можете спробувати збільшити це значення, якщо виявите, що NVDA некоректно відстежує переміщення каретки, наприклад якщо вам здається, що вона завжди розташована на один символ позаду або повторює рядки.

##### Промовляти значення прозорості кольорів {#ReportTransparentColors}

Цей параметр дозволяє повідомляти, коли кольори прозорі, що корисно для розробників додатків чи модулів застосунків, які збирають інформацію для поліпшення роботи користувачів із програмами сторонніх розробників.
Деякі GDI-програми виділяють текст кольором тла, NVDA (через модель дисплея) намагається повідомити про цей колір.
У деяких ситуаціях текст може бути повністю прозорим, а текст розташовується на якомусь іншому елементі графічного інтерфейсу.
У деяких історично популярних API графічних інтерфейсів користувача текст може відображатися з прозорим тлом, але візуально колір тла буде точним.

##### Використовувати WASAPI для аудіовиводу {#WASAPI}

| . {.hideHeaderRow} |.|
|---|---|
|Параметри |Стандартно (Увімкнено), Вимкнено, Увімкнено|
|Стандартно |Увімкнено|

Цей параметр вмикає виведення аудіо через Windows Audio Session API (WASAPI).
WASAPI — це сучасний аудіофреймворк, який може поліпшити швидкодію, продуктивність та стабільність аудіовиводу NVDA, включаючи мовлення та звуки.
Після зміни цього параметра вам знадобиться перезапустити NVDA, щоб зміни почали діяти.
Вимкнення WASAPI вимкне нижченаведені параметри:

* [Гучність звуків NVDA відповідає гучності голосу](#SoundVolumeFollowsVoice)
* [Гучність звуків NVDA](#SoundVolume)

##### Категорії журналювання {#AdvancedSettingsDebugLoggingCategories}

Прапорці в цьому списку дозволяють вам увімкнути певні категорії налагоджувальних повідомлень в журналі NVDA.
Журналювання цих повідомлень може призвести до зниження продуктивності і сильного збільшення розміру файлу журналу NVDA.
Вмикайте лише одну з цих категорій, коли розробники NVDA вас про це попросять, наприклад для налагодження некоректної роботи брайлівського дисплея.

##### Відтворювати звук під час журналювання помилок {#PlayErrorSound}

Цей параметр дозволяє вам вказати, чи повинна NVDA відтворювати звук помилки у випадку, коли помилка записується в журнал.
Оберіть «Лише в тестових версіях» (початково), щоб NVDA відтворювала звук помилки лише тоді, коли запущена версія NVDA Є тестовою (альфа, бета чи запущена з джерельного коду).
Оберіть «Так», щоб увімкнути звук помилки для будь-яких версій NVDA.

##### Регулярний вираз для команди швидкої навігації текстовими абзацами {#TextParagraphRegexEdit}

Це поле дозволяє користувачам налаштувати регулярний вираз для виявлення текстових абзаців у режимі огляду.
[Команда навігації текстовими абзацами](#TextNavigationCommand) шукає абзаци, що відповідають цьому регулярному виразу.

### Інші параметри {#MiscSettings}

Крім [діалогу налаштувань NVDA](#NVDASettings), підменю «Параметри» у головному меню NVDA містить кілька інших елементів, які описано нижче.

#### Мовленнєві словники {#SpeechDictionaries}

Меню «Мовленнєві словники» розміщене у підменю «Параметри» і дозволяє налаштувати вимову певних слів чи фраз.
Воно містить три типи словників.
Зокрема:

* Загальний словник: словникові статті із цього словника застосовуються до всіх синтезаторів мовлення та їхніх голосів.
* Голосовий словник: словникові статті з цього словника використовуватиме лише поточний голос.
* Тимчасовий словник: словникові статті актуальні для всіх голосів/синтезаторів, проте дійсні лише під час поточної сесії. Після перезапуску NVDA усі словникові статті з тимчасового голосового словника буде втрачено.

Ви повинні призначити свої жести, використовуючи діалог [Жести вводу](#InputGestures), якщо хочете відкривати будь-який з цих словникових діалогів, перебуваючи будь-де у Windows.

Усі діалоги словників містять список правил, які будуть використовуватися для обробки мовлення.
Діалог містить кнопки «Додати», «Змінити», «Видалити» і «Видалити все».

Для додавання словникової статті натисніть кнопку «Додати» і заповніть потрібні поля, а потім натисніть кнопку «Гаразд».
Після цього ви побачите у списку словникових статей щойно створену вами статтю.
Для того, щоб нові зміни почали діяти, натисніть кнопку «Гаразд» для виходу із діалогу словників, це збереже додані або змінені записи.

Словники NVDA дозволяють вам створювати правила перетворення одного рядка чи символу на інший.
Наприклад, ви можете створити словникову статтю, яка скрізь замінюватиме слово «жаба» на слово «пташка».
Для такої зміни натисніть кнопку «Додати», після чого у полі «Шаблон» впишіть слово «жаба», а у полі «Заміна» напишіть «пташка».
Поле «Коментар» заповнювати не обов’язково, але ви можете написати, наприклад, «змінює слово жаба на слово пташка».

Мовленнєві словники NVDA насправді є значно потужнішими, а ніж проста заміна слів.
Діалог «Додати» містить прапорець, щоб вказати, чи повинна NVDA опрацьовувати регістр літер при обробці словникових статей.
Початково регістр не враховується, проте його можна увімкнути, якщо вам потрібно замінити слово, яке написане, скажімо, лише великими літерами.

Набір радіокнопок у кінці діалогу дозволяє вказати NVDA, чи повинен шаблон опрацьовуватися всюди, чи тільки коли є цілим словом, а чи його варто розглядати як регулярний вираз.
Вибір шаблону «Ціле слово» означає, що заміна відбудеться лише у випадку, коли шаблон не є частиною більшого слова.
Це працюватиме лише за умови, що символи безпосередньо перед і після слова не є літерами, цифрами чи підкресленням, або якщо взагалі немає символів.
Таким чином, якщо замінити слово «пташка» на слово «жаба» і вибрати тип шаблону «Ціле слово», то слова «пташечка» чи «пташиний» замінюватися не будуть.

Регулярні вирази дозволяють вам створювати шаблони, які спрацьовують для більш ніж одного символу, або лише для цифр, або тільки для літер — прикладів безліч.
Втім, цей посібник користувача не надає інструкцій із використання регулярних виразів.
Для ознайомлення зі вступним уроком, будь ласка, зверніться до [посібника з регулярних виразів Python](https://docs.python.org/3.11/howto/regex.html).

#### Вимова символів і знаків пунктуації {#SymbolPronunciation}

Цей діалог дозволить вам змінити вимову знаків пунктуації та інших символів, а також змінити рівень, до якого належатиме символ.

Мову, символи для якої редагуються, буде показано в заголовку діалогу.
Зауважте, що цей діалог враховує прапорець «Довіряти голосу для вибраної мови обробку знаків та символів» з [категорії налаштувань голосу](#VoiceSettings), яка розташована у [налаштуваннях NVDA](#NVDASettings); тобто коли цей прапорець позначено, то зміни здійснюватимуться для мови поточного голосу, а не для вибраної вами мови NVDA.

Для зміни символу спершу оберіть його в списку «Символи».
Ви можете фільтрувати символи, ввівши сам символ або частину його текстової заміни у відповідне поле редагування, підписане як «фільтрувати за».

* Скористайтеся полем «Заміна», щоб змінити текст, який буде вимовлятися замість цього символу.
* За допомогою поля «Рівень» ви можете налаштувати найнижчий рівень символу, на якому цей символ вимовлятиметься (жодних, деякі, більшість або усі).
Ви також можете встановити рівень на «Символ»; у цьому випадку символ не вимовлятиметься незалежно від поточного рівня символу, за двома винятками:
  * Під час посимвольної навігації.
  * Коли NVDA вимовляє будь-який текст, що містить цей символ.
* У комбінованому списку «Відправити поточний символ до синтезатора» вказується, коли сам символ (на відміну від його заміни) потрібно передавати на синтезатор.
Це корисно, якщо символ повинен викликати паузу або зміну інтонації мовлення.
Наприклад, кома як правило змушує синтезатор робити паузу.
Є три варіанти для вибору:
  * Ніколи: Ніколи не передавати фактичний символ на синтезатор.
  * Завжди: Завжди передавати фактичний символ на синтезатор.
  * Тільки якщо рівень пунктуації нижчий за рівень символу: Передавати фактичний символ на синтезатор тільки якщо встановлений рівень пунктуації нижчий за рівень самого символу.
  Наприклад, ви можете використовувати цей варіант, щоб на вищих рівнях пунктуації читалася заміна символу без пауз, а на низьких паузи були присутні.

У цьому діалозі ви також можете додати нові символи, натиснувши кнопку «Додати».
У діалозі, який після цього відкриється, введіть символ і натисніть кнопку «Гаразд».
Потім відредагуйте поле «Заміна» і «Рівень» для нового символу таким самим чином, як для інших символів.

Ви можете видалити раніше доданий символ, натиснувши кнопку «Видалити».

Закінчивши, натисніть на кнопку «Гаразд» для збереження змін або «Скасувати» для їхнього скасування.

У випадку складних символів поле для Заміни може включати деякі групові шаблони відповідного тексту. Наприклад, для шаблону, який відповідає повній даті, в полі повинні знаходитися значення \1, \2 і \3, щоб замінити їх відповідними частинами дати.
Таким чином, звичайні бекслеші в полі для Заміни потрібно подвоїти, наприклад, необхідно набрати «a\\b», щоб знайти та замінити «a\b».

#### Жести вводу {#InputGestures}

У цьому діалозі ви можете налаштувати для команд NVDA жести вводу (клавіші на клавіатурі, кнопки на брайлівському дисплеї і т.д.).

Перед відкриттям цього діалогу показуються тільки ті команди, які безпосередньо використовуються.
Наприклад, якщо ви хочете налаштувати команди, які стосуються режиму огляду, вам потрібно відкрити діалог «Жести вводу», перебуваючи саме в режимі огляду.

У дереві цього вікна перераховуються всі команди, котрі використовує NVDA, які згруповані за категоріями.
Ви можете фільтрувати їх, ввівши одне або декілька слів з назви команди в полі «Фільтрувати за:» в будь-якому порядку.
Жести, які асоційовані з командою, вказані в списку під цією командою.

Для додавання будь-якого жесту вводу виберіть команду і натисніть кнопку «Додати».
Потім виконайте жест, який ви хочете асоціювати з цією командою; наприклад, натисніть клавішу на клавіатурі або кнопку на брайлівському дисплеї.
Часто жест може інтерпретуватися кількома способами.
Наприклад, якщо ви натиснули клавішу на клавіатурі, то, можливо, ви захочете прив’язати цей жест до поточної розкладки клавіатури (наприклад, Desktop або Laptop) або, можливо, забажаєте прив’язати жест до всіх розкладок клавіатури.
У такому випадку з’явиться меню, в якому ви можете вибрати бажаний варіант.

Для видалення жесту, асоційованого з командою, виберіть його і натисніть кнопку «Видалити».

Категорія «Емуляція клавіш системної клавіатури» містить команди NVDA, які емулюють клавіші на системній клавіатурі.
Ці емульовані клавіші системної клавіатури можуть використовуватися для керування системною клавіатурою прямо з брайлівського дисплея.
Щоб додати емульований жест вводу, виберіть категорію «Емуляція клавіш системної клавіатури» і натисніть кнопку «Додати».
Потім натисніть клавішу на клавіатурі, яку потрібно емулювати.
Після цього клавіша буде доступна з категорії «Емуляція клавіш системної клавіатури» і ви зможете призначити їй жест вводу, як описано вище.

Примітка:

* Емульовані клавіші повинні мати призначені жести, які збережуться при збереженні чи закритті діалогу.
* Жести вводу з клавішею-модифікатором не можуть бути зіставлені з емульованим жестом без клавіші-модифікатора.
Наприклад, встановлення як емульованого жесту `a` і призначення на нього комбінації `CTRL+M` може призвести до виконання
команди `CTRL+A`.

Коли ви закінчите, натисніть кнопку «Гаразд», щоб зберегти зміни, або натисніть кнопку «Скасувати», щоб вийти без збереження зроблених змін.

### Збереження і перезавантаження конфігурації {#SavingAndReloading}

Початково NVDA зберігає вашу поточну конфігурацію при виході.
Не забувайте, що цей параметр можна змінити у пункті «Загальні налаштування», який розташований у меню «Параметри».
Для збереження поточної конфігурації вручну, ви можете у будь-який момент обрати пункт «Зберегти конфігурацію» в меню NVDA.

Якщо ви помилилися при зміні налаштувань, ви можете повернутися до попередньо збереженої конфігурації, обравши у головному меню NVDA пункт «Повернутися до збереженої конфігурації».
Ви також можете повернутися до стандартних налаштувань NVDA. Для цього у меню оберіть пункт «повернути конфігурацію до стандартних налаштувань».

Для операцій з конфігурацією використовуються такі клавіші:
<!-- KC:beginInclude -->

| Ім’я |Desktop-розкладка |Laptop-розкладка |Опис|
|---|---|---|---|
|Зберегти конфігурацію |NVDA+control+c |NVDA+control+c |зберігає вашу поточну конфігурацію, аби ви не втратили її під час наступного запуску NVDA|
|Повернутися до збереженої конфігурації |NVDA+control+r |NVDA+control+r |завантажує останню збережену конфігурацію NVDA. Натисніть один раз, щоб повернутися до попередньо збереженої конфігурації або ж тричі — для повернення конфігурації NVDA до стандартних налаштувань.|

<!-- KC:endInclude -->

### Конфігураційні профілі {#ConfigurationProfiles}

Іноді, можливо, вам захочеться мати різні налаштування на різні випадки життя під час роботи з NVDA.
Наприклад, ви, можливо, захочете дозволити NVDA читати відступи під час редагування тексту або ж дозволити читання атрибутів шрифту під час читання чи коректури тексту.
За допомогою NVDA ви можете здійснити це, скориставшись пунктом меню «Конфігураційні профілі...».

Профіль конфігурації містить лише ті налаштування, які змінюються під час редагування поточного профілю.
У профілях конфігурації можна змінити більшість налаштувань, за винятком тих, які розміщені в категорії «Загальні» [діалогу налаштувань NVDA](#NVDASettings), оскільки вони застосовуються до всієї програми глобально.

Профілі конфігурації можна активувати або вручну, або за допомогою призначеного користувачем жесту.
Вони також можуть активуватися автоматично, завдяки автоматичним перемикачам профілів для певної події, такої, як, наприклад, перемикання на певну програму.

#### Основне керування {#ProfilesBasicManagement}

Для керування профілями конфігурації виберіть у меню NVDA пункт меню «Конфігураційні профілі...».
Ви також можете скористатися гарячою клавішею для вибору цього пункту меню:
<!-- KC:beginInclude -->

* NVDA+control+p: Показує діалог «Конфігураційні профілі».

<!-- KC:endInclude -->

Перший елемент у цьому діалозі — це список «Профілі», в якому можна вибрати один з доступних профілів.
Під час відкриття цього діалогу вибирається той профіль, який ви зараз редагуєте.
Для активних профілів також показується додаткова інформація про те, чи активовані вони вручну, запущені і/або редагуються.

Щоб перейменувати або видалити профіль, натисніть кнопки «Перейменувати» або «Видалити» відповідно.

Для закриття цього діалогу натисніть кнопку «Закрити».

#### Створення профілю {#ProfilesCreating}

Для створення нового профілю натисніть кнопку «Створити».

У діалозі «Новий профіль» ви можете ввести ім’я профілю.
Ви також можете вибрати, як цей профіль потрібно використовувати.
Якщо ви хочете використовувати цей профіль лише вручну, виберіть радіокнопку «Активація вручну», яка позначена початково.
В іншому випадку виберіть радіокнопку «Поточний додаток (назва поточного додатка)», яка автоматично активуватиме цей профіль під час кожного запуску додатка, для якого цей профіль було створено.
Якщо ви не ввели ім’я нового профілю, то, для зручності, у разі вибору вищевказаної радіокнопки, поле редагування автоматично заповниться іменем поточного додатка.
Докладнішу інформацію про автоперемикачі профілів дивіться [нижче](#ConfigProfileTriggers).

Натисканням кнопки «Гаразд» ви створите новий профіль і закриєте цей діалог, після чого зможете редагувати створений профіль.

#### Ручна активація {#ConfigProfileManual}

Ви можете вручну активувати профіль, вибравши його і натиснувши кнопку «Активація вручну».
Як тільки ви активуєте профіль вручну, він буде перекривати однакові параметри в інших профілях, які все ще можуть автоматично активуватися, завдяки автоперемикачам профілів.
Наприклад, якщо профіль запущений поточним додатком і читання посилань у цьому профілі дозволено, але при цьому в профілі ручної активації читання посилань заборонено, то NVDA вже не читатиме посилань в профілі, який був запущений поточним додатком.
Однак, якщо ви змінили голос в профілі, запущеному поточним додатком, і при цьому голос не змінювався в профілі ручної активації, буде використовуватися все ж голос з профілю, який був запущений поточним додатком.
Будь-які налаштування, які ви змінюєте, зберігатимуться в профілі ручної активації.
Для деактивації профілю ручної активації виберіть його в діалозі «Конфігураційні профілі» і натисніть кнопку «Деактивувати вручну».

#### Автоперемикачі профілів {#ConfigProfileTriggers}

Натисканням кнопки «Автоперемикачі профілів» в діалозі «Конфігураційні профілі» ви можете змінювати профілі, які потрібно автоматично активувати для різних подій.

У списку «Автоперемикачі профілів» є такі автоперемикачі:

* Поточний додаток (ім’я поточного додатка): спрацьовує під час перемикання на поточний додаток.
* Читати все: спрацьовує для команд «Читати все».

Для зміни профілю, який повинен бути активований автоматично для події, виберіть подію, а потім виберіть бажаний профіль в комбінованому списку «Профілі».
Ви можете вибрати «(нормальна конфігурація)», якщо не хочете використовувати той чи інший профіль.

Натисніть кнопку «Закрити» для повернення до «Конфігураційних профілів».

#### Редагування профілю {#ConfigProfileEditing}

Якщо ви вручну активували профіль, то в ньому зберігатимуться будь-які налаштування, які ви змінюєте.
В іншому випадку налаштування будуть збережені в нещодавно запущеному профілі.
Наприклад, якщо ви зв’язали профіль з додатком «Блокнот» і перемикаєтеся на нього, то налаштування, які ви змінюєте, зберігатимуться в профілі для поточного додатка «Блокнот».
І, нарешті, якщо немає ні вручну активованого, ні запущеного профілю, то налаштування, які ви змінюєте, зберігатимуться у нормальній конфігурації.

Для редагування профілю, пов’язаного з командами «Читати все», ви повинні [активувати його вручну](#ConfigProfileManual).

#### Тимчасова заборона автоперемикання профілів {#ConfigProfileDisablingTriggers}

Іноді буває корисним тимчасово заборонити всі автоперемикання профілів.
Наприклад, ви захочете відредагувати вручну активований профіль або нормальну конфігурацію, так щоб запущені профілі не заважали.
Ви можете зробити це, позначивши прапорець «Тимчасово заборонити всі автоперемикачі» в діалозі «Конфігураційні профілі».

Щоб забороняти всі автоперемикання з будь-якого місця, призначте на це відповідний жест чи комбінацію клавіш у діалозі [Жести вводу](#InputGestures).

#### Активація профілів за допомогою жестів вводу {#ConfigProfileGestures}

Для активації кожного створеного конфігураційного профілю можна призначити один або кілька жестів.
Початково профілі не мають призначених жестів.
Додати свій жест на команду активації того чи іншого профілю можна в діалозі [Жести вводу](#InputGestures).
Кожен профіль має свою команду в категорії «Конфігураційні профілі».
В разі перейменування профілю, всі раніше додані жести для його активації зберігаються.
Видалення профілю автоматично видалить всі призначені для нього жести.

### Конфігураційні файли і користувацькі профілі {#LocationOfConfigurationFiles}

Переносні версії NVDA зберігають конфігураційні файли, користувацькі драйвери та модулі у папці userConfig, яка розташована у папці, з якої ви запускаєте NVDA.

Встановлені версії NVDA зберігають конфігураційні файли, користувацькі драйвери та модулі у папці NVDA вашого профілю користувача Windows.
Це означає, що кожен користувач в системі може мати свої власні налаштування NVDA.
Щоб отримати змогу відкрити папку ваших налаштувань з будь-якого місця у Windows, призначте на цю дію свій [жест](#InputGestures).
Якщо у вас встановлена NVDA, то ви також можете відкрити цю папку через меню «Пуск» -> «Програми» -> NVDA -> «Переглянути папку користувацьких налаштувань».

Конфігурація NVDA, яка використовується для читання входу у Windows і захищених екранів розташована у папці systemConfig у папці, де встановлено NVDA.
Зазвичай, її не чіпають.
Для зміни конфігурації, відповідальної за доступ до екрана входу у Windows і захищених екранів, налаштуйте NVDA за своїми потребами, збережіть конфігурацію і натисніть кнопку «Використовувати останні збережені налаштування під час входу й читання захищених екранів» у [загальних налаштуваннях NVDA](#NVDASettings).

## Додатки й Магазин додатків {#AddonsManager}

Додатки — це пакети програмного забезпечення, які надають новий або змінений функціонал для NVDA.
Їх розробляє спільнота NVDA, а також сторонні організації, наприклад, комерційні постачальники.
Додатки можуть виконувати будь-яку з таких функцій:

* Додавати або поліпшувати підтримку певних програм.
* Забезпечувати підтримку додаткових брайлівських дисплеїв або синтезаторів мовлення.
* Додавати або змінювати функції у NVDA.

Магазин додатків NVDA дозволяє переглядати пакети додатків і керувати ними.
Усі додатки, доступні в Магазині додатків, можна завантажити безкоштовно.
Однак деякі з них перед використанням можуть вимагати оплату за ліцензію або встановлення додаткового програмного забезпечення.
Прикладом такого типу додатків є комерційні синтезатори мовлення.
Якщо ви встановите додаток із платними компонентами й передумаєте його використовувати, додаток можна легко видалити.

Доступ до Магазину додатків можна отримати з підменю «Інструменти», яке розташоване в меню NVDA.
Щоб отримувати доступ до Магазину додатків з будь-якого місця, призначте для нього бажаний жест у [діалозі «Жести вводу»](#InputGestures).

### Огляд додатків {#AddonStoreBrowsing}

Після відкриття Магазин додатків показує список додатків.
Якщо у вас ще немає встановлених додатків, то Магазин додатків відкриє список з додатками, доступними для встановлення.
Якщо у вас вже є встановлені додатки, у списку буде показано встановлені додатки.

Вибравши додаток шляхом переміщення стрілками вгору і вниз, ви побачите детальну інформацію про нього.
За допомогою [меню дій](#AddonStoreActions) з додатками можна виконувати низку дій, наприклад, встановити, відкрити довідку, вимкнути чи видалити.
Доступні дії можуть змінюватися й залежать від того, чи встановлено додаток, а також від того, чи його увімкнено або вимкнено.

#### Списки з поданням додатків {#AddonStoreFilterStatus}

Для подання встановлених додатків, додатків із доступними оновленнями, доступних і несумісних додатків існують різні списки.
Щоб змінити подання додатків, змініть активну вкладку зі списком додатків за допомогою `ctrl+tab`.
Ви також можете дійти клавішею  `tab` до списку з поданнями й переміщатися між ними за допомогою клавіш `стрілка вліво` і `стрілка вправо`.

#### Фільтрування увімкнених та вимкнених додатків {#AddonStoreFilterEnabled}

Зазвичай встановлений додаток є «увімкненим», що означає, що він запущений і доступний у NVDA.
Однак, деякі з додатків, які ви встановили, можуть перебувати у стані «вимкнено».
Це означає, що вони не будуть використовуватися, а їхні функції не будуть доступні під час поточного сеансу NVDA.
Можливо, ви вимкнули додаток, тому що він конфліктував з іншим додатком або з певним застосунком.
Також NVDA може вимкнути деякі додатки, якщо під час оновлення NVDA буде виявлено їхню несумісність; однак вас буде попереджено про це.
Крім того, додатки  можна вимкнути, якщо вони вам просто не потрібні протягом тривалого періоду, але ви не хочете їх видаляти, оскільки очікуєте, що вони вам знадобляться у майбутньому.

Списки встановлених і несумісних додатків можна відфільтрувати за їхнім увімкненим або вимкненим станом.
Початково показуються як увімкнені, так і вимкнені додатки.

#### Включити несумісні додатки {#AddonStoreFilterIncompatible}

До фільтрів доступних додатків, а також додатків з доступними оновленнями, можна включити [несумісні додатки](#incompatibleAddonsManager), які можна встановити.

#### Фільтрування додатків за каналами {#AddonStoreFilterChannel}

Додатки можуть розповсюджуватися в чотирьох каналах:

* Стабільний: Розробник випустив цей додаток як протестований із випущеною версією NVDA.
* Бета: Цей додаток може потребувати подальшого тестування, але він випущений для отримання відгуків користувачів.
Пропонується для ранніх користувачів.
* Розробницький: Цей канал рекомендується використовувати розробникам додатків для тестування ще не випущених змін API.
Альфа-тестувальникам NVDA для тестування своїх додатків може знадобитися використання розробницького каналу.
* Зовнішнє джерело: Додатки, встановлені із зовнішніх джерел, поза Магазином додатків.

Щоб показати додатки лише з певного каналу, змініть вибір фільтра «Канал».

#### Пошук додатків {#AddonStoreFilterSearch}

Для пошуку додатків використовуйте поле редагування з назвою «Пошук».
Ви можете відкрити його, натиснувши `shift+tab` у списку додатків.
Введіть одне або два ключових слова для додатка, який ви шукаєте, а потім натисніть `tab`, щоб  потрапити у список додатків.
Додаток буде показано, якщо текст, який ви шукали, буде знайдено в його ідентифікаторі, назві, імені видавця, автора або в описі.

### Дії з додатками {#AddonStoreActions}

Додатки мають відповідні дії, такі як встановлення, перегляд довідки, вимкнення й видалення.
Доступ до дій із додатком у списку додатків  можна отримати через меню, яке відкривається натисканням клавіші `контекст` або `enter`, правим кліком або подвійним кліком на додатку.
Також це меню доступне через кнопку «Дії» в подробицях про вибраний додаток.

#### Встановлення додатків {#AddonStoreInstalling}

Те, що додаток доступний у Магазині додатків NVDA, не означає, що його схвалила або перевірила NV Access чи хтось інший.
Дуже важливо встановлювати додатки лише з джерел, яким ви довіряєте.
Функціонал додатків усередині NVDA є необмеженим.
Він може включати доступ до ваших персональних даних або навіть до всієї системи.

Ви можете встановлювати й оновлювати додатки через [перегляд доступних додатків](#AddonStoreBrowsing).
Оберіть додаток на вкладці «Доступні додатки» або «Додатки з доступними оновленнями».
Потім скористайтеся дією «Оновити», «Встановити» або «Замінити», щоб розпочати встановлення.

Ви також можете встановити кілька додатків одночасно.
Щоб це зробити, виділіть кілька додатків на вкладці «Доступні додатки», а потім активуйте контекстне меню на виділеному й оберіть дію «Встановити вибрані додатки».

Щоб встановити додаток, який ви отримали не з Магазину додатків, натисніть кнопку «Встановити із зовнішнього джерела».
Це дозволить вам знайти пакетний файл додатка (файл `.nvda-addon`) на вашому комп’ютері або в мережі.
Після того, як ви відкриєте пакетний файл додатка, розпочнеться процес встановлення.

Якщо NVDA встановлено і запущено у вашій системі, ви також можете відкрити файл додатка безпосередньо з браузера або файлової системи, щоб розпочати процес встановлення.

Якщо додаток встановлюється із зовнішнього джерела, NVDA попросить вас підтвердити встановлення.
Щоб встановлений додаток почав працювати, після його встановлення потрібно перезапустити NVDA, хоча ви можете відкласти перезапуск NVDA, якщо у вас є інші додатки, які потрібно встановити або оновити.

#### Видалення додатків {#AddonStoreRemoving}

Щоб видалити додаток, виберіть його зі списку і скористайтеся дією «Видалити».
NVDA попросить вас підтвердити видалення.
Як і у випадку встановлення, для повного видалення додатка необхідно перезапустити NVDA.
Допоки ви цього не зробите, цей додаток у списку матиме статус «Очікує видалення».
Як і у випадку зі встановленням, ви також можете видалити кілька додатків одночасно.

#### Вимкнення й увімкнення додатків {#AddonStoreDisablingEnabling}

Щоб вимкнути додаток, скористайтеся дією «Вимкнути».
Щоб увімкнути раніше вимкнений додаток, скористайтеся дією «Увімкнути».
Ви можете вимкнути додаток, якщо його статус «Увімкнено», або увімкнути, якщо його статус — «Вимкнено».
Після кожного використання дії увімкнення/вимкнення статус додатка змінюється й показує, що відбудеться після перезапуску NVDA.
Якщо раніше додаток було вимкнено, у статусі буде показано «Увімкнено, очікує перезапуску».
Якщо раніше додаток було увімкнено, статус покаже «Вимкнено, очікує перезапуску».
Як і у випадку встановлення або видалення додатків, вам потрібно перезапустити NVDA, щоб зміни почали діяти.
Ви також можете увімкнути або вимкнути кілька додатків одночасно, якщо виділите кілька додатків на вкладці «Доступні додатки», а потім активуєте контекстне меню на виділеному й оберете відповідну дію.

#### Рецензування додатків і читання відгуків {#AddonStoreReviews}

Ви можете прочитати відгуки інших користувачів, які мали досвід роботи з додатком, наприклад, перед тим, як встановити його, або коли ви вчитеся ним користуватися.
Крім того, іншим користувачам буде корисно, якщо ви надасте відгук про додатки, які ви спробували.
Щоб прочитати відгуки про додаток, виберіть його і скористайтеся дією «Відгуки спільноти».
Це приведе вас на сторінку обговорення на GitHub, де ви зможете читати й писати відгуки про додаток.
Зверніть увагу, що це не замінює прямого спілкування з розробниками додатків.
Мета цієї функції — поділитися відгуками, щоб допомогти користувачам вирішити, чи може доповнення бути корисним для них.

### Несумісні додатки {#incompatibleAddonsManager}

Деякі старіші додатки можуть бути несумісними з вашою версією NVDA.
Якщо ви використовуєте стару версію NVDA, деякі новіші додатки також можуть бути несумісними.
Спроба встановлення несумісного додатка призведе до помилки, яка пояснить, чому додаток вважається несумісним.

Для старіших додатків ви можете подолати несумісність на свій страх і ризик.
Несумісні додатки можуть не працювати з вашою версією NVDA і спричинити нестабільну або неочікувану поведінку, зокрема, аварійне завершення роботи.
Ви можете змінити сумісність під час увімкнення або встановлення додатка.
Якщо несумісний додаток спричиняє проблеми, ви можете вимкнути або видалити його.

Якщо у вас виникли проблеми із запуском NVDA, і ви нещодавно оновили або встановили додаток, особливо якщо це несумісний додаток, ви можете спробувати тимчасово запустити NVDA з вимкненими додатками.
Щоб перезапустити NVDA з вимкненими додатками, виберіть відповідний параметр під час виходу з NVDA.
Або скористайтеся [параметром командного рядка](#CommandLineOptions) `--disable-addons`.

Ви можете переглянути доступні несумісні додатки за допомогою [вкладок доступних додатків та додатків з доступними оновленнями](#AddonStoreFilterStatus).
Ви можете переглянути встановлені несумісні додатки за допомогою [вкладки «Несумісні додатки»](#AddonStoreFilterStatus).

## Інструменти {#ExtraTools}
### Переглядач журналу роботи NVDA {#LogViewer}

Переглядач журналу, який розташований у підменю «Інструменти» меню NVDA, дозволяє вам переглядати вивід журналу, який було створено з моменту останнього запуску сеансу NVDA.

Окрім читання вмісту, ви також можете зберегти копію файлу журналу або оновити переглядач, щоб він завантажив нові дані журналу, згенеровані після відкриття переглядача журналу.
Ці дії доступні у меню «Журнал» у вікні переглядача журналу.

Файл, який показується при відкритті переглядача журналу, зберігається на вашому комп'ютері за адресою `%temp%\nvda.log`.
Новий файл журналу створюється під час кожного запуску NVDA.
Коли це відбувається, файл журналу попереднього сеансу NVDA переміщується до `%temp%\nvda-old.log`.

Ви також можете скопіювати фрагмент поточного файлу журналу до буфера обміну, не відкриваючи програму перегляду журналу.
<!-- KC:beginInclude -->

| Ім’я |Клавіша |Опис|
|---|---|---|
|Відкрити переглядач журналу |`NVDA+f1` |Відкриває переглядач журналу й показує інформацію для розробника про поточний об’єкт навігатора.|
|Скопіювати фрагмент журналу в буфер обміну |`NVDA+control+shift+f1` |Якщо натиснути цю команду один раз, вона встановлює початкову точку для вмісту журналу, який потрібно захопити. При повторному натисканні вона копіює вміст журналу з початкової точки до буфера обміну.|

<!-- KC:endInclude -->

### Переглядач мовлення {#SpeechViewer}

Для зрячих розробників програм, або для людей, яким ви хочете продемонструвати роботу NVDA, існує переглядач мовлення, розташований у підменю «Інструменти», і який показує у плаваючому вікні весь текст, який промовляє NVDA.

Для того, щоб увімкнути переглядач мовлення, позначте пункт «Переглядач мовлення».
Для вимкнення — заберіть позначку.

Вікно переглядача мовлення містить прапорець «Відкривати переглядач мовлення при запуску NVDA».
Якщо цей прапорець позначено, то переглядач мовлення буде автоматично відкриватися при кожному запуску NVDA.
Вікно переглядача мовлення завжди буде намагатися відкриватися з тими ж розмірами і розташуванням, які були при його останньому закритті.

Коли переглядач мовлення увімкнено, то він постійно оновлює текст на екрані, щоб показати останній текст, який промовляє NVDA.
Проте якщо ви наведете курсор миші на переглядач або сфокусуєтеся на ньому, переглядач мовлення припинить оновлення тексту, щоб ви могли легко виділити або скопіювати наявний вміст.

Для можливості вмикати/вимикати переглядач мовлення з будь-якого місця, будь ласка, призначте жест у діалозі [Жести вводу](#InputGestures).

### Переглядач брайля {#BrailleViewer}

Для зрячих розробників програмного забезпечення або людей, що демонструють NVDA зрячій аудиторії, доступне плаваюче вікно, яке дозволяє переглядати текст у такому вигляді, як він написаний шрифтом Брайля.
Переглядач брайля можна одночасно використовувати із фізичним брайлівським дисплеєм і він показуватиме таку ж кількість комірок, яку має фізичний пристрій.
Коли переглядач Брайля увімкнено, він постійно оновлюється, щоб показати вам шрифт Брайля, який відображатиметься на фізичному брайлівському дисплеї.

Для того, щоб увімкнути переглядач Брайля, позначте пункт «Переглядач брайля», розташований у підменю «Інструменти» у меню NVDA.
Для його вимкнення заберіть позначку.

Зазвичай брайлівські дисплеї мають кнопки прокручування вперед і назад, але для того, щоб здійснювати прокручування через переглядач Брайля, призначте [комбінації клавіш](#InputGestures) на пункти «Прокрутити вперед на брайлівському дисплеї» і «Прокрутити назад на брайлівському дисплеї».

Вікно переглядача брайля містить прапорець «Відкривати переглядач брайля при запуску NVDA».
Якщо цей прапорець позначено, то переглядач брайля буде автоматично відкриватися при кожному запуску NVDA.
Вікно переглядача брайля завжди буде намагатися відкриватися з тими ж розмірами і розташуванням, які були при його останньому закритті.

Вікно переглядача Брайля також містить прапорець «Виконувати маршрутизацію до комірки при наведенні миші», який початково непозначено.
Якщо його позначити, то наведення вказівника миші на брайлівську комірку викликатиме команду виконання маршрутизації до цієї комірки.
Це часто використовується для переміщення каретки або для виконання будь-яких дій над вибраним елементом керування.
Це може бути корисним під час тестування NVDA на здатність до коректного відображення брайлівських комірок на екрані.
Для запобігання ненавмисній маршрутизації, ця команда виконується з певною затримкою.
миша повинна залишатися наведеною на комірку, допоки остання не стане зеленого кольору.
Комірка спершу стане світло-жовтою, потім змінить колір на помаранчевий, після чого раптово стане зеленою.

Щоб увімкнути або вимкнути Переглядач брайля з будь-якого місця, будь ласка, призначте для цього відповідний жест у [діалозі «Жести вводу»](#InputGestures).

### Консоль Python {#PythonConsole}

Консоль Python, яка розташована у підменю «Інструменти» — це інструмент розробників, який використовується для налагодження, огляду внутрішнього коду NVDA та доступності ієрархії сторонніх застосунків.
Для детальної інформації перегляньте, будь ласка, [Посібник для розробників NVDA](https://www.nvaccess.org/files/nvda/documentation/developerGuide.html).

### Магазин додатків {#toc314}

Це відкриє [Магазин додатків NVDA](#AddonsManager).
Для детальнішої інформації прочитайте поглиблений розділ: [Додатки й Магазин додатків](#AddonsManager).

### Створення переносної копії {#CreatePortableCopy}

Цей діалог дозволяє створити переносну копію NVDA зі встановленої версії.
Але коли ви запустите переносну копію, то замість нього у підменю «Інструменти» з’явиться пункт «Встановити NVDA».

Діалог створення переносної копії чи встановлення NVDA насамперед запропонує вам обрати папку, в якій буде розміщено переносну копію NVDA чи встановлено програму.

У цьому діалозі можна увімкнути чи вимкнути такі параметри:

* Скопіювати поточну користувацьку конфігурацію (сюди входять файли з %appdata%\roaming\NVDA чи файли із папки користувацької конфігурації переносної копії, включно з додатками та іншими модулями)
* Запустити нову переносну копію NVDA після її створення чи запустити NVDA після встановлення (запускає NVDA автоматично після створення переносної копії чи після встановлення)

### Запуск інструмента виправлення реєстру COM {#RunCOMRegistrationFixingTool}

Встановлення і видалення програм на комп’ютері, в деяких ситуаціях, може викликати скасування реєстрації бібліотек COM-об’єктів.
Оскільки COM-інтерфейси, такі як IAccessible, залежать від коректної реєстрації їхніх бібліотек в реєстрі Windows, то за відсутності такої реєстрації можуть виникнути проблеми з доступністю багатьох елементів керування.

Це відбувається, наприклад, після встановлення чи видалення Adobe Reader, Math Player та інших програм.

Некоректна реєстрація може стати причиною проблем із браузерами, додатками, панеллю завдань та іншими інтерфейсами.

Цей засіб розв’язує такі проблеми:

* NVDA промовляє «Невідомо» під час навігації у браузерах Firefox, Thunderbird і так далі.
* NVDA не перемикається між режимами огляду і редагування
* NVDA працює вкрай повільно у режимі огляду під час навігації у браузерах
* Та інші можливі проблеми.

### Перезавантаження плагінів {#ReloadPlugins}

Активація цього елемента призводить до перезавантаження модулів, написаних для NVDA з метою поліпшення доступності сторонніх програм, та глобальних плагінів без перезавантаження самої NVDA, що може бути корисно для розробників.
Модулі для програм керують взаємодією NVDA з конкретними програмами.
Глобальні плагіни керують взаємодією NVDA з усіма програмами.

Також вам можуть бути корисними нижченаведені клавіатурні команди NVDA:
<!-- KC:beginInclude -->

| Ім’я |Клавіша |Опис|
|---|---|---|
|Перезавантажити плагіни |`NVDA+control+f3` |Перезапускає глобальні плагіни NVDA і модулі для програм.|
|Повідомити ім’я завантаженого модуля для програми й ім’я виконуваного файла |`NVDA+control+f1` |Повідомляє ім’я завантаженого модуля для програми, якщо він є, та ім’я виконуваного файла, асоційованого з програмою, на якій сфокусовано клавіатуру.|

<!-- KC:endInclude -->

## Підтримувані мовні синтезатори {#SupportedSpeechSynths}

Цей розділ містить інформацію про синтезатори мовлення, які підтримує NVDA.
Повніший список платних та безкоштовних синтезаторів мовлення для NVDA, які ви зможете купити або завантажити, дивіться на сторінці [extra voices](https://github.com/nvaccess/nvda/wiki/ExtraVoices).

### eSpeak NG {#eSpeakNG}

Синтезатор [eSpeak NG](https://github.com/espeak-ng/espeak-ng) безпосередньо вбудований в NVDA і не потребує, щоб ви встановлювали жодних спеціальних драйверів чи інших компонентів.
У Windows 8.1 NVDA початково використовує eSpeak NG (у Windows 10 та новіших початково використовується [Windows OneCore](#OneCore)).
Оскільки цей синтезатор вбудований в NVDA, він є гарним вибором для запуску на інших системах з USB-накопичувача чи флеш-карти.

Кожен голос синтезатора eSpeak NG, може говорити різними мовами.
Цей синтезатор підтримує більш ніж 43 мови.

Існує також багато варіантів, які можуть змінити звук голосу.

### Microsoft Speech API version 4 (SAPI 4) {#SAPI4}

SAPI 4 — це застарілий стандарт синтезаторів мовлення від Microsoft.
NVDA як і раніше підтримує цей драйвер для користувачів, які досі користуються встановленими SAPI 4 синтезаторами.
Проте Microsoft більше не підтримує цей стандарт і необхідні компоненти на сайті Microsoft вже відсутні.

При використанні цього синтезатора у NVDA, серед доступних голосів, які ви можете побачити у категорії [Мовлення](#SpeechSettings) діалогу [налаштувань NVDA](#NVDASettings) або в [кільці налаштувань синтезатора](#SynthSettingsRing), буде показано усі голоси з усіх SAPI 4 синтезаторів, які було виявлено на вашому комп’ютері.

### Microsoft Speech API version 5 (SAPI 5) {#SAPI5}

SAPI 5 — це стандарт синтезаторів мовлення від Microsoft.
 Є багато мовних синтезаторів, які дотримуються вимог цього стандарту, їх можна придбати у різноманітних компаній або вільно завантажити зі сайтів виробників, втім, швидше за все, у вашій системі вже буде встановлено щонайменше один SAPI 5 синтезатор.
При використанні цього синтезатора у NVDA, серед доступних голосів, які ви можете побачити у категорії [Мовлення](#SpeechSettings) діалогу [налаштувань NVDA](#NVDASettings) або в [кільці параметрів синтезатора](#SynthSettingsRing), буде показано усі голоси з усіх SAPI 5 синтезаторів, які було виявлено на вашому комп’ютері.

### Microsoft Speech Platform {#MicrosoftSpeechPlatform}

Microsoft Speech Platform (Мовленнєва платформа Microsoft) — це набір програмних модулів і засобів розробки, які дозволяють розробникам створювати додатки й сервіси з підтримкою мовленнєвих технологій (розпізнавання і синтез мовлення), а користувачам взаємодіяти з такими додатками.
Голоси на цій платформі можна використовувати в NVDA.

Щоб використовувати ці голоси, вам потрібно встановити два компоненти:

* [Microsoft Speech Platform - Runtime (Version 11), x86](https://www.microsoft.com/download/en/details.aspx?id=27225)
* [Microsoft Speech Platform - Runtime Languages (Version 11)](https://www.microsoft.com/download/en/details.aspx?id=27224)
  * Ця сторінка містить низку файлів як для  розпізнавання, так і для синтезу  мовлення.
 Оберіть файли, які містять потрібну вам мову і голос.
 Наприклад, файл MSSpeech_TTS_en-US_ZiraPro.msi - це голос для англійської мови американського діалекту.

### Голоси Windows OneCore {#OneCore}

Windows 10 і новіших версій містить у собі нові голоси, відомі як OneCore або «мобільні» голоси.
Вони доступні для багатьох мов, а ще у них краща швидкодія, аніж у голосів Microsoft SAPI 5.
У Windows 10 та новіших версіях NVDA початково використовує голоси OneCore, тоді як для інших систем початково використовується [eSpeak NG](#eSpeakNG).

Для додавання нових голосів Windows OneCore знайдіть «Налаштування мовлення» у Налаштуваннях Windows.
Скористайтеся параметром «Додати голосові команди» і знайдіть голос для бажаної мови.
Деякі мови включають кілька варіантів голосів.
Серед англомовних голосів є австралійський та британський варіанти.
Серед франкомовних є французький, канадський і швейцарський варіанти.
Знайдіть головну мову, щоб обрати варіанти голосів для неї.
Оберіть будь-які бажані мови й натисніть кнопку «Додати».
Після додавання перезапустіть NVDA.

Будь ласка, перегляньте [Підтримувані мови й голоси](https://support.microsoft.com/en-us/windows/appendix-a-supported-languages-and-voices-4486e345-7730-53da-fcfe-55cc64300f01), щоб отримати список доступних голосів.

## Підтримувані брайлівські дисплеї {#SupportedBrailleDisplays}

Цей розділ містить інформацію про брайлівські дисплеї, з якими працює NVDA.

### Дисплеї з підтримкою автоматичного виявлення {#AutomaticDetection}

NVDA може виявляти більшість брайлівських дисплеїв, під’єднаних через USB або Bluetooth, автоматично у фоновому режимі.
Це можна увімкнути, обравши параметр «Автоматично» в [діалозі налаштувань брайля](#BrailleSettings).
Початково цю функцію увімкнено.

Функцію автоматичного виявлення підтримують нижченаведені дисплеї.

* Handy Tech displays
* Baum/Humanware/APH/Orbit braille displays
* HumanWare Brailliant BI/B series
* HumanWare BrailleNote
* SuperBraille
* Optelec ALVA 6 series
* HIMS Braille Sense/Braille EDGE/Smart Beetle/Sync Braille Series
* Eurobraille Esys/Esytime/Iris displays
* Nattiq nBraille displays
* Seika Notetaker: MiniSeika (16, 24 клітинки), V6, і V6Pro (40 клітинок)
* дисплеї Tivomatic Caiku Albatross 46/80
* Будь-які дисплеї, які підтримують протокол Standard HID Braille

### Freedom Scientific Focus/PAC Mate Series {#FreedomScientificFocus}

Усі дисплеї Focus та PAC Mate від [Freedom Scientific](https://www.freedomscientific.com/) підтримуються при з’єднанні через USB або bluetooth.
Вам знадобляться драйвери брайлівського дисплея Freedom Scientific, встановлені у вашій системі.
Якщо у вас їх ще немає, ви можете отримати їх на [сторінці драйвера брайлівського дисплея Focus Blue](https://support.freedomscientific.com/Downloads/Focus/FocusBlueBrailleDisplayDriver).
Хоча на цій сторінці згадується лише дисплей Focus Blue, драйвери підтримують усі дисплеї Freedom Scientific Focus і Pacmate.

Початково NVDA може автоматично виявляти ці дисплеї та підключатися до них через USB або bluetooth.
Однак під час налаштування дисплея ви можете вибрати порти «USB» або «Bluetooth», щоб обмежити тип з’єднання, який буде використовуватися.
Це може бути корисним, якщо ви хочете підключити дисплей Focus до NVDA за допомогою bluetooth, але мати можливість заряджати його за допомогою живлення USB від вашого комп’ютера.
Автоматичне виявлення брайлівського дисплея NVDA також розпізнає дисплей через USB або Bluetooth.

Нижче наведено комбінації клавіш для цього дисплея з NVDA.
Перегляньте документацію до дисплея, щоб дізнатися, де можна знайти ці клавіші.
<!-- KC:beginInclude -->

| Ім’я |Комбінація|
|---|---|
|прокрутити брайлівський дисплей назад |topRouting1 (перша клітинка на дисплеї)|
|прокрутити брайлівський дисплей вперед |topRouting20/40/80 (остання клітинка на дисплеї)|
|прокрутити брайлівський дисплей назад |лівий AdvanceBar|
|прокрутити брайлівський дисплей вперед |правий AdvanceBar|
|перемикає прив’язку брайля |leftGDFButton+rightGDFButton|
|перемикає між діями лівого колеса |натискання на ліве колесо|
|прокрутити назад, використовуючи ліве колесо |ліве колесо вгору|
|прокрутити вперед, використовуючи ліве колесо |ліве колесо вниз|
|перемикає між діями правого колеса |натискання на праве колесо|
|прокрутити назад, використовуючи праве колесо |праве колесо вгору|
|прокрутити вперед, використовуючи праве колесо |праве колесо вниз|
|перейти до брайлівської комірки |routing|
|shift+tab |брайлівський пробіл+крапка1+крапка2|
|tab |брайлівський пробіл+крапка4+крапка5|
|стрілка вгору |брайлівський пробіл+крапка1|
|стрілка вниз |брайлівський пробіл+крапка4|
|control+стрілка вліво |брайлівський пробіл+крапка2|
|control+стрілка вправо |брайлівський пробіл+крапка5|
|стрілка вліво |брайлівський пробіл+крапка3|
|стрілка вправо |брайлівський пробіл+крапка6|
|клавіша на початок |брайлівський пробіл+крапка1+крапка3|
|клавіша в кінець |брайлівський пробіл+крапка4+крапка6|
|control+на початок |брайлівський пробіл+крапка1+крапка2+крапка3|
|control+в кінець |брайлівський пробіл+крапка4+крапка5+крапка6|
|alt |брайлівський пробіл+крапка1+крапка3+крапка4|
|alt+tab |брайлівський пробіл+крапка2+крапка3+крапка4+крапка5|
|alt+shift+tab |брайлівський пробіл+крапка1+крапка2+крапка5+крапка6|
|windows+tab |брайлівський пробіл+крапка2+крапка3+крапка4|
|escape |брайлівський пробіл+крапка1+крапка5|
|windows |брайлівський пробіл+крапка2+крапка4+крапка5+крапка6|
|пробіл |брайлівський пробіл|
|перемкнути control |брайлівський пробіл+крапка3+крапка8|
|перемкнути alt |брайлівський пробіл+крапка6+крапка8|
|перемкнути windows |брайлівський пробіл+крапка4+крапка8|
|перемкнути NVDA |брайлівський пробіл+крапка5+крапка8|
|перемкнути shift |брайлівський пробіл+крапка7+крапка8|
|перемкнути control і shift |брайлівський пробіл+крапка3+крапка7+крапка8|
|перемкнути alt і shift |брайлівський пробіл+крапка6+крапка7+крапка8|
|перемкнути windows і shift |брайлівський пробіл+крапка4+крапка7+крапка8|
|перемкнути NVDA і shift |брайлівський пробіл+крапка5+крапка7+крапка8|
|перемкнути control і alt |брайлівський пробіл+крапка3+крапка6+крапка8|
|перемкнути control, alt і shift |брайлівський пробіл+крапка3+крапка6+крапка7+крапка8|
|windows+d (згорнути всі програми) |брайлівський пробіл+крапка1+крапка2+крапка3+крапка4+крапка5+крапка6|
|прочитати поточний рядок |брайлівський пробіл+крапка1+крапка4|
|Меню NVDA |брайлівський пробіл+крапка1+крапка3+крапка4+крапка5|

Для новіших моделей Focus, які містять клавіші з перемикачами (focus 40, focus 80 і focus blue):

| Ім’я |Комбінація|
|---|---|
|прокрутити брайлівський дисплей до попереднього рядка |leftRockerBarUp, rightRockerBarUp|
|прокрутити брайлівський дисплей до наступного рядка |leftRockerBarDown, rightRockerBarDown|

Лише для Focus 80:

| Ім’я |Комбінація|
|---|---|
|прокрутити брайлівський дисплей назад |leftBumperBarUp, rightBumperBarUp|
|прокрутити брайлівський дисплей вперед |leftBumperBarDown, rightBumperBarDown|

<!-- KC:endInclude -->

### Optelec ALVA 6 series/protocol converter {#OptelecALVA}

Дисплеї ALVA BC640 і BC680 від [Optelec](https://www.optelec.com/) підтримуються при з’єднанні через USB або bluetooth.
Крім того, ви можете підключити старіший дисплей Optelec, наприклад Braille Voyager, за допомогою конвертера протоколів, який постачає Optelec.
Для використання цих дисплеїв не потрібно встановлювати жодних спеціальних драйверів.
Просто підключіть дисплей і налаштуйте NVDA для його використання.

Увага: NVDA не буде використовувати брайлівський дисплей ALVA BC6 через Bluetooth у разі з’єднання за допомогою інструмента ALVA Bluetooth.
Якщо ви спробували під’єднати свій брайлівський дисплей за допомогою цього інструмента, і ви помітили, що брайлівський дисплей не під’єднується, ми рекомендуємо вам під’єднувати ваш брайлівський дисплей стандартним чином, використовуючи налаштування Bluetooth системи Windows.

Примітка: хоча ці брайлівські дисплеї мають брайлівську клавіатуру, переведення написаного тексту обробляється на рівні початкового пристрою.
Це означає, що система обробки написаного тексту NVDA не використовується (тобто налаштування брайлівської таблиці введення не застосовується).
Для дисплеїв ALVA з останньою прошивкою можна вимкнути емуляцію HID-клавіатури за допомогою жесту вводу.

Нижче наведено комбінації клавіш для цього дисплея з NVDA.
Перегляньте документацію до дисплея, щоб дізнатися, де можна знайти ці клавіші.
<!-- KC:beginInclude -->

| Ім’я |Комбінація|
|---|---|
|прокрутити брайлівський дисплей назад |t1, etouch1|
|перемістити брайлівський дисплей до попереднього рядка |t2|
|перейти до фокуса |t3|
|перемістити брайлівський дисплей до наступного рядка |t4|
|прокрутити брайлівський дисплей вперед |t5, etouch3|
|перейти до брайлівської комірки |routing|
|повідомити про форматування тексту під брайлівською коміркою |secondary routing|
|перемкнути емуляцію HID-клавіатури |t1+spEnter|
|переміститися на перший рядок у перегляді |t1+t2|
|переміститися на останній рядок у перегляді |t4+t5|
|перемкнути прив’язку брайля |t1+t3|
|повідомляти заголовок вікна |etouch2|
|повідомляти рядок стану |etouch4|
|shift+tab |sp1|
|alt |sp2, alt|
|escape |sp3|
|tab |sp4|
|стрілка вгору |spUp|
|стрілка вниз |spDown|
|стрілка вліво |spLeft|
|стрілка вправо |spRight|
|enter |spEnter, enter|
|повідомити дату й час |sp2+sp3|
|меню NVDA |sp1+sp3|
|windows+d (згорнути всі програми) |sp1+sp4|
|windows+b (показати панель сповіщень) |sp3+sp4|
|windows |sp1+sp2, windows|
|alt+tab |sp2+sp4|
|control+на початок |t3+spUp|
|control+в кінець |t3+spDown|
|на початок |t3+spLeft|
|в кінець |t3+spRight|
|control |control|

<!-- KC:endInclude -->

### Handy Tech Displays {#HandyTech}

NVDA підтримує більшість брайлівських дисплеїв [Handy Tech](https://www.handytech.de/) коли вони підключаються через USB, послідовний порт або Bluetooth.
Для старіших дисплеїв, що підключаються через USB, ви повинні встановити на комп’ютер драйвери від Handy Tech.

Нижченаведені дисплеї не підтримуються з коробки, але їх можна використовувати за допомогою [універсального драйвера Handy Tech](https://handytech.de/en/service/downloads-and-manuals/handy-tech-software/braille-display-drivers) і додатка NVDA:

* Braillino
* Bookworm
* Modular із прошивкою версії 1.13 або нижче. Майте на увазі, що прошивка цих брайлівських дисплеїв може бути оновлена.

Нижче наведено комбінації клавіш для цього дисплея з NVDA.
Перегляньте документацію до дисплея, щоб дізнатися, де можна знайти ці клавіші.
<!-- KC:beginInclude -->

| Ім’я |Комбінація|
|---|---|
|прокрутити брайлівський дисплей назад |left, up, b3|
|прокрутити брайлівський дисплей вперед |right, down, b6|
|перемістити брайлівський дисплей до попереднього рядка |b4|
|перемістити брайлівський дисплей до наступного рядка |b5|
|Перейти до брайлівської комірки |routing|
|shift+tab |esc, left triple action key up+down|
|alt |b2+b4+b5|
|escape |b4+b6|
|tab |enter, right triple action key up+down|
|enter |esc+enter, left+right triple action key up+down, joystickAction|
|стрілка вгору |джойстик вгору|
|стрілка вниз |джойстик вниз|
|стрілка вліво |джойстик вліво|
|стрілка вправо |джойстик вправо|
|меню NVDA |b2+b4+b5+b6|
|перемкнути прив’язку брайля |b2|
|перемкнути брайлівський курсор |b1|
|перемкнути подання контексту фокуса |b7|
|Перемкнути брайлівське введення |пробіл+b1+b3+b4 (пробіл+capital B)|

<!-- KC:endInclude -->

### MDV Lilli {#MDVLilli}

Підтримується брайлівський дисплей Lilli, доступний на [MDV](https://www.mdvbologna.it/).
Для використання цього дисплея не потрібно встановлювати спеціальних драйверів.
Просто підключіть дисплей і налаштуйте NVDA для його використання.

Цей брайлівський дисплей не підтримує функціоналу автовизначення брайлівських дисплеїв.

Нижче наведено комбінації клавіш для цього дисплея з NVDA.
Перегляньте документацію до дисплея, щоб дізнатися, де можна знайти ці клавіші.
<!-- KC:beginInclude -->

| Ім’я |Комбінація|
|---|---|
|прокрутити брайлівський дисплей назад |LF|
|прокрутити брайлівський дисплей вперед |RG|
|перемістити брайлівський дисплей до попереднього рядка |UP|
|Перемістити брайлівський дисплей до наступного рядка |DN|
|Перейти до брайлівської комірки |route|
|shift+tab |SLF|
|tab |SRG|
|alt+tab |SDN|
|alt+shift+tab |SUP|

<!-- KC:endInclude -->

### Baum/Humanware/APH/Orbit Braille Displays {#Baum}

Деякі брайлівські дисплеї компаній [Baum](https://www.visiobraille.de/index.php?article_id=1&clang=2), [HumanWare](https://www.humanware.com/), [APH](https://www.aph.org/) і [Orbit](https://www.orbitresearch.com/) підтримуються при з’єднанні через USB, Bluetooth або послідовний порт.
До них належать:

* Baum: SuperVario, PocketVario, VarioUltra, Pronto!, SuperVario2, Vario 340
* HumanWare: Brailliant, BrailleConnect, Brailliant2
* APH: Refreshabraille
* Orbit: Orbit Reader 20

Деякі брайлівські дисплеї компанії Baum також можуть працювати, але це не перевірено.

У разі з’єднання через USB до дисплеїв, які не використовують HID, ви повинні спочатку встановити USB-драйвери, надані виробником.
VarioUltra і Pronto! використовують протокол HID.
Refreshabraille і Orbit Reader 20 можуть використовувати HID, якщо їх правильно налаштовано.

Послідовний USB-режим Orbit Reader 20 наразі підтримується лише в Windows 10 і новіших версіях.
Зазвичай замість нього варто використовувати USB HID.

Нижче наведено комбінації клавіш для цих дисплеїв з NVDA.
Перегляньте документацію до дисплея, щоб дізнатися, де можна знайти ці клавіші.
<!-- KC:beginInclude -->

| Ім’я |Комбінація|
|---|---|
|прокрутити брайлівський дисплей назад |`d2`|
|прокрутити брайлівський дисплей вперед |`d5`|
|Перемістити брайлівський дисплей до попереднього рядка |`d1`|
|Перемістити брайлівський дисплей до наступного рядка |`d3`|
|Перейти до брайлівської комірки |`routing`|
|Клавіша `shift+tab` |`пробіл+крапка1+крапка3`|
|Клавіша `tab` |`пробіл+крапка4+крапка6`|
|Клавіша `alt` |`пробіл+крапка1+крапка3+крапка4` (`пробіл+m`)|
|Клавіша `escape` |`пробіл+крапка1+крапка5` (`пробіл+e`)|
|Rлавіша `windows` |`пробіл+крапка3+крапка4`|
|Клавіша `alt+tab` |`пробіл+крапка2+крапка3+крапка4+крапка5` (`пробіл+t`)|
|Меню NVDA |`пробіл+крапка1+крапка3+крапка4+крапка5` (`пробіл+n`)|
|Клавіша `windows+d` (згорнути всі застосунки) |`пробіл+крапка1+крапка4+крапка5` (`пробіл+d`)|
|Читати все |`пробіл+крапка1+крапка2+крапка3+крапка4+крапка5+крапка6`|

Для дисплеїв із джойстиком:

| Ім’я |Комбінація|
|---|---|
|стрілка вгору |вгору|
|стрілка вниз |вниз|
|Стрілка вліво |вліво|
|Стрілка вправо |вправо|
|enter |вибір|

<!-- KC:endInclude -->

### hedo ProfiLine USB {#HedoProfiLine}

Підтримується дисплей Hedo ProfiLine USB компанії [hedo Reha-Technik](https://www.hedo.de/).
Спочатку потрібно встановити USB-драйвери, надані виробником.

Цей брайлівський дисплей ще не підтримує автовизначення брайлівських дисплеїв NVDA.

Нижче наведено комбінації клавіш для цього дисплея з NVDA.
Перегляньте документацію до дисплея, щоб дізнатися, де можна знайти ці клавіші.
<!-- KC:beginInclude -->

| Ім’я |Комбінація|
|---|---|
|прокрутити брайлівський дисплей назад |K1|
|прокрутити брайлівський дисплей вперед |K3|
|Перемістити брайлівський дисплей до попереднього рядка |B2|
|Перемістити брайлівський дисплей до наступного рядка |B5|
|Перейти до брайлівської комірки |routing|
|перемкнути прив’язку брайля |K2|
|Читати все |B6|

<!-- KC:endInclude -->

### hedo MobilLine USB {#HedoMobilLine}

Hedo MobilLine USB компанії [hedo Reha-Technik](https://www.hedo.de/) підтримується.
Спочатку потрібно встановити USB-драйвери, надані виробником.

Цей брайлівський дисплей ще не підтримує автовизначення брайлівських дисплеїв NVDA.

Нижче наведено комбінації клавіш для цього дисплея з NVDA.
Перегляньте документацію до дисплея, щоб дізнатися, де можна знайти ці комбінації.
<!-- KC:beginInclude -->

| Ім'я |Комбінація|
|---|---|
|прокрутити брайлівський дисплей назад |K1|
|прокрутити брайлівський дисплей вперед |K3|
|перемістити брайлівський дисплей до попереднього рядка |B2|
|перемістити брайлівський дисплей до наступного рядка |B5|
|перейти до брайлівської комірки |routing|
|перемкнути прив’язку брайля |K2|
|Читати все |B6|

<!-- KC:endInclude -->

### HumanWare Brailliant BI/B Series / BrailleNote Touch {#HumanWareBrailliant}

Серії дисплеїв Brailliant BI та B від [HumanWare](https://www.humanware.com/), включаючи BI 14, BI 32, BI 20X, BI 40, BI 40X і B 80, підтримуються при з’єднанні через USB або bluetooth.
У разі з’єднання через USB зі встановленим протоколом HumanWare спочатку потрібно встановити драйвери USB, які надає виробник.
Драйвери USB не потрібні, якщо встановлено протокол OpenBraille.

Наступні додаткові пристрої також підтримуються (і не потребують встановлення спеціальних драйверів):

* APH Mantis Q40
* APH Chameleon 20
* Humanware BrailleOne
* NLS eReader

Нижче наведено комбінації клавіш для дисплеїв Brailliant BI/B і BrailleNote із NVDA.
Перегляньте документацію до дисплея, щоб дізнатися, де можна знайти ці клавіші.

#### Клавішні комбінації для всіх моделей {#toc334}

<!-- KC:beginInclude -->

| Ім’я |Комбінація|
|---|---|
|прокрутити брайлівський дисплей назад |left|
|прокрутити брайлівський дисплей вперед |right|
|перемістити брайлівський дисплей на попередній рядок |up|
|перемістити брайлівський дисплей на наступний рядок |down|
|перейти до брайлівської комірки |routing|
|перемкнути прив'язку брайля |up+down|
|стрілка вгору |пробіл+крапка1|
|стрілка вниз |пробіл+крапка4|
|стрілка вліво |пробіл+крапка3|
|стрілка вправо |пробіл+крапка6|
|shift+tab |пробіл+крапка1+крапка3|
|tab |пробіл+крапка4+крапка6|
|alt |пробіл+крапка1+крапка3+крапка4 (пробіл+m)|
|escape |пробіл+крапка1+крапка5 (пробіл+e)|
|enter |крапка8|
|windows |пробіл+крапка3+крапка4|
|alt+tab |пробіл+крапка2+крапка3+крапка4+крапка5 (пробіл+t)|
|меню NVDA |пробіл+крапка1+крапка3+крапка4+крапка5 (пробіл+n)|
|windows+d (згорнути всі програми) |пробіл+крапка1+крапка4+крапка5 (пробіл+d)|
|Читати все |пробіл+крапка1+крапка2+крапка3+крапка4+крапка5+крапка6|

<!-- KC:endInclude -->

#### Комбінації клавіш для Brailliant BI 32, BI 40 і B 80 {#toc335}

<!-- KC:beginInclude -->

| Ім’я |Комбінація|
|---|---|
|меню NVDA |c1+c3+c4+c5 (команда n)|
|windows+d (згорнути всі програми) |c1+c4+c5 (команда d)|
|Читати все |c1+c2+c3+c4+c5+c6|

<!-- KC:endInclude -->

#### Комбінації клавіш для Brailliant BI 14 {#toc336}

<!-- KC:beginInclude -->

| Ім’я |Комбінація|
|---|---|
|стрілка вгору |джойстик вгору|
|стрілка вниз |джойстик вниз|
|стрілка вліво |джойстик вліво|
|стрілка вправо |джойстик вправо|
|enter |джойстик action|

<!-- KC:endInclude -->

### HIMS Braille Sense/Braille EDGE/Smart Beetle/Sync Braille Series {#Hims}

NVDA підтримує брайлівські дисплеї Braille Sense, Braille EDGE, Smart Beetle та Sync Braille компанії [Hims](https://www.hims-inc.com/) при з’єднанні через USB або Bluetooth.
Якщо ви під’єднуєте брайлівський дисплей через USB-порт, Вам доведеться встановити [USB-драйвери від HIMS](http://www.himsintl.com/upload/HIMS_USB_Driver_v25.zip) у вашу систему.

Нижче наведено комбінації клавіш для цих дисплеїв з NVDA.
Перегляньте документацію до дисплея, щоб дізнатися, де можна знайти ці клавіші.
<!-- KC:beginInclude -->

| Ім’я |Комбінація|
|---|---|
|перейти до брайлівської комірки |routing|
|прокрутити брайлівський дисплей назад |leftSideScrollUp, rightSideScrollUp, leftSideScroll|
|прокрутити брайлівський дисплей вперед |leftSideScrollDown, rightSideScrollDown, rightSideScroll|
|перемістити брайлівський дисплей до попереднього рядка |leftSideScrollUp+rightSideScrollUp|
|перемістити брайлівський дисплей до наступного рядка |leftSideScrollDown+rightSideScrollDown|
|перемістити на попередній рядок у перегляді |rightSideUpArrow|
|перемістити на наступний рядок у перегляді |rightSideDownArrow|
|перемістити до попереднього символу в перегляді |rightSideLeftArrow|
|перемістити до наступного символу в перегляді |rightSideRightArrow|
|перемістити до фокуса |leftSideScrollUp+leftSideScrollDown, rightSideScrollUp+rightSideScrollDown, leftSideScroll+rightSideScroll|
|control |smartbeetle:f1, brailleedge:f3|
|windows |f7, smartbeetle:f2|
|alt |крапка1+крапка3+крапка4+пробіл, f2, smartbeetle:f3, brailleedge:f4|
|shift |f5|
|insert |крапка2+крапка4+пробіл, f6|
|контекст |крапка1+крапка2+крапка3+крапка4+пробіл, f8|
|Caps Lock |крапка1+крапка3+крапка6+пробіл|
|tab |крапка4+крапка5+пробіл, f3, brailleedge:f2|
|shift+alt+tab |f2+f3+f1|
|alt+tab |f2+f3|
|shift+tab |крапка1+крапка2+пробіл|
|в кінець |крапка4+крапка6+пробіл|
|control+в кінець |крапка4+крапка5+крапка6+пробіл|
|на початок |крапка1+крапка3+пробіл, smartbeetle:f4|
|control+на початок |крапка1+крапка2+крапка3+пробіл|
|alt+f4 |крапка1+крапка3+крапка5+крапка6+пробіл|
|стрілка вліво |крапка3+пробіл, leftSideLeftArrow|
|control+shift+стрілка вліво |крапка2+крапка8+пробіл+f1|
|control+стрілка вліво |крапка2+пробіл|
|shift+alt+стрілка вліво |крапка2+крапка7+f1|
|`alt+стрілка вліво` |`крапка2+крапка7+пробіл`|
|стрілка вправо |крапка6+пробіл, leftSideRightArrow|
|control+shift+стрілка вправо |крапка5+крапка8+пробіл+f1|
|control+стрілка вправо |крапка5+пробіл|
|shift+alt+стрілка вправо |крапка5+крапка7+f1|
|`alt+стрілка вправо` |`крапка5+крапка7+пробіл`|
|сторінка вгору |крапка1+крапка2+крапка6+пробіл|
|control+сторінка вгору |крапка1+крапка2+крапка6+крапка8+пробіл|
|стрілка вгору |крапка1+пробіл, leftSideUpArrow|
|control+shift+стрілка вгору |крапка2+крапка3+крапка8+пробіл+f1|
|control+стрілка вгору |крапка2+крапка3+пробіл|
|shift+alt+стрілка вгору |крапка2+крапка3+крапка7+f1|
|`alt+стрілка вгору` |`крапка2+крапка3+крапка7+пробіл`|
|shift+стрілка вгору |leftSideScrollDown+пробіл|
|сторінка вниз |крапка3+крапка4+крапка5+пробіл|
|control+сторінка вниз |крапка3+крапка4+крапка5+крапка8+пробіл|
|стрілка вниз |крапка4+пробіл, leftSideDownArrow|
|control+shift+стрілка вниз |крапка5+крапка6+крапка8+пробіл+f1|
|control+стрілка вниз |крапка5+крапка6+пробіл|
|shift+alt+стрілка вниз |крапка5+крапка6+крапка7+f1|
|`alt+стрілка вниз` |`крапка5+крапка6+крапка7+пробіл`|
|shift+стрілка вниз |пробіл+rightSideScrollDown|
|escape |крапка1+крапка5+пробіл, f4, brailleedge:f1|
|delete |крапка1+крапка3+крапка5+пробіл, крапка1+крапка4+крапка5+пробіл|
|f1 |крапка1+крапка2+крапка5+пробіл|
|f3 |крапка1+крапка4+крапка8+пробіл|
|f4 |крапка7+f3|
|windows+b |крапка1+крапка2+f1|
|windows+d |крапка1+крапка4+крапка5+f1|
|control+insert |smartbeetle:f1+rightSideScroll|
|alt+insert |smartbeetle:f3+rightSideScroll|

<!-- KC:endInclude -->

### Seika Braille Displays {#Seika}

Нижченаведені дисплеї Брайля Seika від Nippon Telesoft підтримуються у двох групах із різними функціями:

* [Seika Версії 3, 4, і 5 (40 комірок), Seika80 (80 комірок)](#SeikaBrailleDisplays)
* [MiniSeika (16, 24 комірок V6, і V6Pro (40 комірок)](#SeikaNotetaker)

Ви можете знайти більше інформації про дисплеї на їхній [сторінці демонстрації та драйверів](https://en.seika-braille.com/down/index.html).

#### Seika версії 3, 4 і 5 (40 комірок), Seika80 (80 комірок) {#SeikaBrailleDisplays}

* Ці брайлівські дисплеї ще не підтримують автовизначення брайлівських дисплеїв NVDA.
* Виберіть Seika Braille Displays, щоб налаштувати вручну
* Перед використанням Seika v3/4/5/80 необхідно встановити драйвери пристрою.
Драйвери [надані виробником](https://en.seika-braille.com/down/index.html).

Нижче наведено комбінації клавіш для цих дисплеїв з NVDA.
Перегляньте документацію до дисплея, щоб дізнатися, де можна знайти ці клавіші.
<!-- KC:beginInclude -->

| Ім’я |Комбінація|
|---|---|
|прокрутити брайлівський дисплей назад |left|
|прокрутити брайлівський дисплей вперед |right|
|перемістити брайлівський дисплей до попереднього рядка |b3|
|перемістити брайлівський дисплей до наступного рядка |b4|
|перемкнути прив’язку брайля |b5|
|Читати все |b6|
|tab |b1|
|shift+tab |b2|
|alt+tab |b1+b2|
|меню NVDA |left+right|
|перейти до брайлівської комірки |routing|

<!-- KC:endInclude -->

#### MiniSeika (16, 24 комірок), V6, і V6Pro (40 комірок) {#SeikaNotetaker}

* Функція автовизначення цього дисплея в NVDA підтримується через USB і Bluetooth.
* Виберіть «Seika Notetaker» або «Автоматично», щоб налаштувати.
* При використанні дисплея Брайля Seika Notetaker додаткові драйвери не потрібні.

Нижче наведено комбінації клавіш для цих дисплеїв з NVDA.
Перегляньте документацію до дисплеів, щоб дізнатися, де можна знайти ці клавіші.
<!-- KC:beginInclude -->

| Ім’я |Комбінація|
|---|---|
|прокрутити брайлівський дисплей назад |left|
|прокрутити брайлівський дисплей вперед |right|
|читати все |пробіл+бекспейс|
|меню NVDA |Left+Right|
|перемістити брайлівський дисплей до попереднього рядка |LJ up|
|перемістити брайлівський дисплей до наступного рядка |LJ down|
|перемкнути прив’язку брайля |LJ center|
|tab |LJ right|
|shift+tab |LJ left|
|стрілка вгору |RJ up|
|стрілка вниз |RJ down|
|стрілка вліво |RJ left|
|стрілка вправо |RJ right|
|Перейти до брайлівської комірки |routing|
|shift+стрілка вгору |Пробіл+RJ up, бекспейс+RJ up|
|shift+стрілка вниз |Пробіл+RJ down, бекспейс+RJ down|
|shift+стрілка вліво |Пробіл+RJ left, бекспейс+RJ left|
|shift+стрілка вправо |Пробіл+RJ right, бекспейс+RJ right|
|enter |RJ центр, крапка8|
|escape |Пробіл+RJ центр|
|windows |бекспейс+RJ центр|
|пробіл |Пробіл, бекспейс|
|бекспейс |крапка7|
|сторінка вгору |пробіл+LJ right|
|сторінка вниз |пробіл+LJ left|
|на початок |пробіл+LJ up|
|в кінець |Пробіл+LJ down|
|control+на початок |бекспейс+LJ up|
|control+end |бекспейс+LJ down|

### Papenmeier BRAILLEX Newer Models {#Papenmeier}

Підтримуються такі брайлівські дисплеї:

* BRAILLEX EL 40c, EL 80c, EL 20c, EL 60c (USB)
* BRAILLEX EL 40s, EL 80s, EL 2d80s, EL 70s, EL 66s (USB)
* BRAILLEX Trio (USB і bluetooth)
* BRAILLEX Live 20, BRAILLEX Live і BRAILLEX Live Plus (USB і bluetooth)

Ці брайлівські дисплеї ще не підтримують автовизначення брайлівських дисплеїв NVDA.
USB-драйвер дисплея має параметр, який може спричинити проблему із завантаженням дисплея.
Будь ласка, спробуйте виконати такі дії:

1. Переконайтеся, що ви встановили [найновіший драйвер](https://www.papenmeier-rehatechnik.de/en/service/downloadcenter/software/articles/software-braille-devices.html).
1. Відкрийте диспетчер пристроїв Windows.
1. Прокрутіть список вниз до «USB-контролери» або «USB-пристрої».
1. Виберіть «Papenmeier Braillex USB Device».
1. Відкрийте властивості та перейдіть на вкладку «Додатково».
Іноді вкладка «Додатково» не показується.
У такому випадку від'єднайте брайлівський дисплей від комп’ютера, вийдіть з NVDA, зачекайте деякий час і знову під’єднайте брайлівський дисплей до комп’ютера.
За потреби повторіть це 4-5 разів.
Якщо вкладка «Додатково» все ще не показується, перезавантажте комп’ютер.
1. Вимкніть опцію "Завантажити VCP".

Більшість пристроїв мають панель легкого доступу (EAB), яка забезпечує інтуїтивно зрозуміле та швидке керування.
EAB можна переміщати в чотирьох напрямках, де зазвичай кожен напрямок має два перемикачі.
Серії C і Live є єдиними винятками з цього правила.

Дисплеї серії c та деякі інші мають два рядки маршрутизації, при цьому верхній рядок використовується для передачі інформації про форматування.
Утримання однієї з верхніх клавіш маршрутизації та натискання EAB на пристроях серії c емулює другий стан перемикача.
Дисплеї серії live мають лише один ряд маршрутизації, а EAB – один крок у кожному напрямку.
Другий крок може бути емульований натисканням однієї з клавіш маршрутизації та натисканням EAB у відповідному напрямку.
Натискання та утримання клавіш вгору, вниз, вправо та вліво (або EAB) викликає повторення відповідної дії.

Зазвичай на цих брайлівських дисплеях доступні такі клавіші:

| Ім’я |Комбінація|
|---|---|
|l1 |Ліва передня клавіша|
|l2 |Ліва задня клавіша|
|r1 |Права передня клавіша|
|r2 |Права задня клавіша|
|up |1 Крок вгору|
|up2 |2 Кроки вгору|
|left |1 Крок вліво|
|left2 |2 Кроки вліво|
|right |1 Крок вправо|
|right2 |2 Кроки вправо|
|dn |1 Крок вниз|
|dn2 |2 Кроки вниз|

Нижче наведено комбінації клавіш Papenmeier для NVDA:
<!-- KC:beginInclude -->

| Ім’я |Комбінація|
|---|---|
|прокрутити брайлівський дисплей назад |left|
|прокрутити брайлівський дисплей вперед |right|
|перемістити брайлівський дисплей до попереднього рядка |up|
|перемістити брайлівський дисплей до наступного рядка |dn|
|перейти до брайлівської комірки |routing|
|Повідомити про поточний символ у перегляді |l1|
|Активувати поточний об’єкт навігатора |l2|
|перемкнути прив’язку брайля |r2|
|Повідомити назву |l1+up|
|Повідомити Рядок Стану |l2+down|
|перейти до батьківського об’єкта |up2|
|Перейти до першого об’єкта |dn2|
|Перейти до попереднього об'єкта |left2|
|Перейти до наступного об'єкта |right2|
|Повідомити про форматування тексту під брайлівською коміркою |upper routing row|

<!-- KC:endInclude -->

Модель Trio має чотири додаткові клавіші, які розташовані перед брайлівською клавіатурою.
Це (в порядку зліва направо):

* клавіша великого пальця лівої руки (lt)
* пробіл
* пробіл
* клавіша великого пальця правої руки (rt)

В цей момент права клавіша великого пальця не використовується.
Обидві внутрішні клавіші призначено на пробіл.

<!-- KC:beginInclude -->

| Ім’я |Комбінація|
|---|---|
|escape |пробіл із крапкою 7|
|стрілка вгору |пробіл із крапкою 2|
|стрілка вліво |пробіл із крапкою 1|
|стрілка вправо |пробіл із крапкою 4|
|стрілка вниз |пробіл із крапкою 5|
|control |lt+крапка2|
|alt |lt+крапка3|
|control+escape |пробіл із крапками 1 2 3 4 5 6|
|tab |пробіл із крапками 3 7|

<!-- KC:endInclude -->

### Papenmeier Braille BRAILLEX Older Models {#PapenmeierOld}

Підтримуються такі дисплеї Брайля:

* BRAILLEX EL 80, EL 2D-80, EL 40 P
* BRAILLEX Tiny, 2D Screen

Зауважте, що ці дисплеї можна підключити лише через послідовний порт.
У зв'язку з цим Ці брайлівські дисплеї ще не підтримують автовизначення брайлівських дисплеїв NVDA.
Після вибору цього драйвера в діалозі [вибору брайлівського дисплея](#SelectBrailleDisplay) потрібно вибрати порт, до якого під’єднано дисплей.

Деякі з цих пристроїв мають панель легкого доступу (EAB), яка забезпечує інтуїтивно зрозуміле та швидке керування.
EAB можна переміщати в чотирьох напрямках, де зазвичай кожен напрямок має два перемикачі.
Натискання та утримання клавіш вгору, вниз, вправо та вліво (або EAB) викликає повторення відповідної дії.
Старіші пристрої не мають EAB; замість неї використовуються передні кнопки.

Зазвичай на брайлівських дисплеях доступні такі клавіші:

| Ім'я |Комбінація|
|---|---|
|l1 |Ліва передня клавіша|
|l2 |Ліва задня клавіша|
|r1 |Права передня клавіша|
|r2 |Права задня клавіша|
|up |1 Крок вгору|
|up2 |2 Кроки вгору|
|left |1 Крок вліво|
|left2 |2 Кроки вліво|
|right |1 Крок вправо|
|right2 |2 Кроки вправо|
|dn |1 Крок вниз|
|dn2 |2 Кроки вниз|

Нижче наведено комбінації клавіш Papenmeier для NVDA:

<!-- KC:beginInclude -->
Пристрої з EAB:

| Ім’я |Комбінація|
|---|---|
|прокрутити брайлівський дисплей назад |left|
|прокрутити брайлівський дисплей вперед |right|
|перемістити брайлівський дисплей до попереднього рядка |up|
|перемістити брайлівський дисплей до наступного рядка |dn|
|перейти до брайлівської комірки |routing|
|повідомити про поточний символ у перегляді |l1|
|активувати поточний об'єкт навігатора |l2|
|Повідомити назву |l1up|
|Повідомити Рядок Стану |l2down|
|перейти до батьківського об’єкта |up2|
|Перейти до першого об’єкта |dn2|
|Перейти до наступного об'єкта |right2|
|Перейти до попереднього об'єкта |left2|
|Повідомити про форматування тексту під брайлівською коміркою |upper routing strip|

BRAILLEX Tiny:

| Ім'я |Комбінація|
|---|---|
|Повідомити про поточний символ у перегляді |l1|
|Активувати поточний об'єкт навігатора |l2|
|прокрутити брайлівський дисплей назад |left|
|прокрутити брайлівський дисплей вперед |right|
|перемістити брайлівський дисплей до попереднього рядка |up|
|перемістити брайлівський дисплей до наступного рядка |dn|
|перемкнути прив’язку брайля |r2|
|Перейти до батьківського об'єкта |r1+up|
|Перейти до першого об’єкта |r1+dn|
|Перейти до попереднього об'єкта |r1+left|
|Перейти до наступного об'єкта |r1+right|
|Повідомити про форматування тексту під брайлівською коміркою |upper routing strip|
|Повідомити назву |l1+up|
|Повідомити рядок стану |l2+down|

BRAILLEX 2D Screen:

| Ім’я |Комбінація|
|---|---|
|Повідомити про поточний символ у перегляді |l1|
|Активувати поточний об'єкт навігатора |l2|
|Перемкнути прив’язку брайля |r2|
|Повідомити про форматування тексту під брайлівською коміркою |upper routing strip|
|Перемістити брайлівський дисплей до попереднього рядка |up|
|прокрутити брайлівський дисплей назад |left|
|прокрутити брайлівський дисплей вперед |right|
|Перемістити брайлівський дисплей до наступного рядка |dn|
|Перейти до наступного об'єкта |left2|
|Перейти до батьківського об'єкта |up2|
|Перейти до першого об’єкта |dn2|
|Перейти до попереднього об'єкта |right2|

<!-- KC:endInclude -->

### HumanWare BrailleNote {#HumanWareBrailleNote}

NVDA підтримує нотатники BrailleNote від [Humanware](https://www.humanware.com), коли вони діють як дисплейний термінал для програми зчитування з екрана.
Підтримуються такі моделі:

* BrailleNote Classic (лише послідовне з’єднання)
* BrailleNote PK (послідовне з’єднання та з’єднання  Bluetooth)
* BrailleNote MPower (послідовне з’єднання та з’єднання Bluetooth)
* BrailleNote Apex (з’єднання USB і Bluetooth)

Щодо BrailleNote Touch див. розділ [Brailliant BI Series / BrailleNote Touch](#HumanWareBrailliant).

За винятком BrailleNote PK, підтримуються клавіатури Брайля (BT) і QWERTY (QT).
Для BrailleNote QT емуляція клавіатури ПК не підтримується.
Ви також можете вводити крапки Брайля за допомогою клавіатури QT.
Щоб отримати докладнішу інформацію, ознайомтеся з розділом брайлівського терміналу посібника з використання BrailleNote.

Якщо ваш пристрій підтримує більше ніж один тип з’єднання, під’єднуючи BrailleNote до NVDA, ви повинні встановити порт брайлівського терміналу в параметрах брайлівського терміналу.
Будь ласка, перевірте посібник BrailleNote, щоб дізнатися більше.
У NVDA вам також може знадобитися встановити порт у діалозі [Вибір брайлівського дисплея](#SelectBrailleDisplay).
Якщо ви підключаєтеся через USB або Bluetooth, ви можете встановити порт на «Автоматичний», «USB» або «Bluetooth», залежно від доступних варіантів.
При з’єднанні з використанням застарілого послідовного порту (або USB-перетворювача в послідовний порт) або якщо жоден з попередніх варіантів не з'являється, необхідно вибрати порт з’єднання, який буде використовуватися зі списку апаратних портів.

Перш ніж під’єднувати BrailleNote Apex за допомогою клієнтського USB-інтерфейсу, необхідно встановити драйвери, які надає HumanWare.

На BrailleNote Apex BT ви можете використовувати колесо прокрутки, розташоване між крапками 1 і 4, для різних команд NVDA.
Колесо складається з чотирьох напрямних точок, центральної кнопки та колеса, яке обертається за або проти годинникової стрілки.

Нижче наведено комбінації клавіш для цього дисплея з NVDA.
Перегляньте документацію до дисплея, щоб дізнатися, де можна знайти ці клавіші.

<!-- KC:beginInclude -->

| Ім'я |Комбінація|
|---|---|
|прокрутити брайлівський дисплей назад |back|
|прокрутити брайлівський дисплей вперед |advance|
|Перемістити брайлівський дисплей до попереднього рядка |previous|
|Перемістити брайлівський дисплея до наступного рядка |next|
|Перейти до брайлівської комірки |routing|
|Меню NVDA |пробіл+крапка1+крапка3+крапка4+крапка5 (пробіл+n)|
|Перемкнути прив’язку брайля |previous+next|
|стрілка вгору |пробіл+крапка1|
|стрілка вниз |пробіл+крапка4|
|стрілка вліво |пробіл+крапка3|
|стрілка вправо |пробіл+крапка6|
|сторінка вгору |пробіл+крапка1+крапка3|
|сторінка вниз |пробіл+крапка4+крапка6|
|на початок |пробіл+крапка1+крапка2|
|в кінець |пробіл+крапка4+крапка5|
|control+на початок |пробіл+крапка1+крапка2+крапка3|
|control+в кінець |пробіл+крапка4+крапка5+крапка6|
|пробіл |пробіл|
|Enter |пробіл+крапка8|
|бекспейс |пробіл+крапка7|
|Tab |пробіл+крапка2+крапка3+крапка4+крапка5 (пробіл+t)|
|shift+tab |пробіл+крапка1+крапка2+крапка5+крапка6|
|Windows |пробіл+крапка2+крапка4+крапка5+крапка6 (пробіл+w)|
|Alt |пробіл+крапка1+крапка3+крапка4 (пробіл+m)|
|Перемкнути режим допомоги під час введення |пробіл+крапка2+крапка3+крапка6 (пробіл+lower h)|

Нижче наведено команди, призначені для BrailleNote QT, коли він не в режимі брайлівського введення.

| Ім'я |Комбінація|
|---|---|
|Меню NVDA |read+n|
|стрілка вгору |upArrow|
|стрілка вниз |downArrow|
|стрілка вліво |leftArrow|
|стрілка вправо |rightArrow|
|сторінка вгору |function+стрілка вгору|
|сторінка вниз |function+стрілка вниз|
|на початок |function+стрілка вліво|
|в кінець |function+стрілка вправо|
|control+на початок |read+t|
|control+в кінець |read+b|
|Enter |enter|
|бекспейс |бекспейс|
|Tab |tab|
|shift+tab |shift+tab|
|Windows |read+w|
|Alt |read+m|
|Перемкнути режим допомоги під час введення |read+1|

Нижче наведено комбінації, призначені для колеса прокрутки:

| Ім'я |Комбінація|
|---|---|
|стрілка вгору |upArrow|
|стрілка вниз |downArrow|
|стрілка вліво |leftArrow|
|стрілка вправо |rightArrow|
|Enter |центральна кнопка|
|Tab |колесо прокрутки за годинниковою стрілкою|
|shift+tab |колесо прокрутки проти годинникової стрілки|

<!-- KC:endInclude -->

### EcoBraille {#EcoBraille}

NVDA підтримує дисплеї EcoBraille від [ONCE](https://www.once.es/).
Підтримуються такі моделі:

* EcoBraille 20
* EcoBraille 40
* EcoBraille 80
* EcoBraille Plus

У NVDA ви можете встановити послідовний порт, до якого під’єднано дисплей, у діалозі [Вибір брайлівського дисплея](#SelectBrailleDisplay).
Ці брайлівські дисплеї ще не підтримують автовизначення брайлівських дисплеїв NVDA.

Нижче наведено комбінації клавіш для дисплеїв EcoBraille.
Перегляньте [документацію EcoBraille ftp://ftp.once.es/pub/utt/bibliotecnia/Lineas](Braille/ECO/), щоб дізнатися, де можна знайти ці комбінації.

<!-- KC:beginInclude -->

| Ім’я |Комбінація|
|---|---|
|прокрутити брайлівський дисплей назад |T2|
|прокрутити брайлівський дисплей вперед |T4|
|перемістити брайлівський дисплей до попереднього рядка |T1|
|перемістити брайлівський дисплей до наступного рядка |T5|
|перейти до брайлівської комірки |Routing|
|Активувати поточний об'єкт навігатора |T3|
|Перейти до наступного режиму перегляду |F1|
|Перейти до батьківського об'єкта |F2|
|Перейти до попереднього режиму перегляду |F3|
|Перейти до попереднього об'єкта |F4|
|Повідомити про поточний об'єкт |F5|
|Перейти до наступного об'єкта |F6|
|Перейти до об'єкта у фокусі |F7|
|Перейти до першого об’єкта |F8|
|Перемістити системний фокус або курсор у поточну позицію перегляду |F9|
|Повідомити про розташування переглядового курсора |F0|
|перемкнути прив’язку брайля |A|

<!-- KC:endInclude -->

### SuperBraille {#SuperBraille}

Пристрій SuperBraille, який здебільшого доступний на Тайвані, можна підключити через USB або послідовний порт.
Оскільки SuperBraille не має жодних фізичних клавіш набору тексту чи кнопок прокручування, увесь ввід потрібно виконувати за допомогою стандартної комп’ютерної клавіатури.
У зв'язку з цим, а також для забезпечення сумісності з іншими програмами читання екрану в Тайвані, було передбачено дві прив'язки клавіш для прокрутки брайлівського дисплея:
<!-- KC:beginInclude -->

| Ім'я |Комбінація|
|---|---|
|прокрутити брайлівський дисплей назад |numpadMinus|
|прокрутити брайлівський дисплей вперед |numpadPlus|

<!-- KC:endInclude -->

### Дисплеї Eurobraille {#Eurobraille}

NVDA підтримує дисплеї b.book, b.note, Esys, Esytime та Iris від Eurobraille.  
Ці дисплеї мають брайлівську клавіатуру з 10 клавішами. 
Будь ласка,  перегляньте документацію до дисплея, щоб дізнатися описи цих клавіш.
 З двох клавіш, розташованих як пробіл, ліва клавіша відповідає клавіші бекспейс, а права – клавіші пробілу.

Ці пристрої підключаються через USB і мають одну автономну USB-клавіатуру. 
Цю клавіатуру можна увімкнути/вимкнути, перемикаючи «Емуляцію введення з HID клавіатури» за допомогою жесту вводу.
Нижчеописані функції брайлівської клавіатури доступні, коли «Емуляцію введення з HID клавіатури» вимкнено.

#### Функції брайлівської клавіатури {#EurobrailleBraille}

<!-- KC:beginInclude -->

| Ім’я |Комбінація|
|---|---|
|Очистити останню введену брайлівську комірку або символ |`бекспейс`|
|Транслювати будь-яке брайлівське введення й натиснути Enter |`бекспейс+пробіл`|
|Перемкнути клавішу  `NVDA` |`крапка3+крапка5+пробіл`|
|Клавіша `insert` |`крапка1+крапка3+крапка5+пробіл`, `крапка3+крапка4+крапка5+пробіл`|
|Клавіша `деліт` |`крапка3+крапка6+пробіл`|
|Клавіша `на початок` |`крапка1+крапка2+крапка3+пробіл`|
|Клавіша `в кінець` |`крапка4+крапка5+крапка6+пробіл`|
|Клавіша `стрілка вліво` |`крапка2+пробіл`|
|Клавіша `стрілка вправо` |`крапка5+пробіл`|
|Клавіша `стрілка вгору` |`крапка1+пробіл`|
|Клавіша `стрілка вниз` |`крапка6+пробіл`|
|Клавіша `сторінка вгору` |`крапка1+крапка3+пробіл`|
|Клавіша `сторінка вниз` |`крапка4+крапка6+пробіл`|
|Клавіша `додаткова1` |`крапка1+крапка6+бекспейс`|
|Клавіша `додаткова2` |`крапка1+крапка2+крапка6+бекспейс`|
|Клавіша `додаткова3` |`крапка1+крапка4+крапка6+бекспейс`|
|Клавіша `додаткова4` |`крапка1+крапка4+крапка5+крапка6+бекспейс`|
|Клавіша `додаткова5` |`крапка1+крапка5+крапка6+бекспейс`|
|Клавіша `додаткова6` |`крапка1+крапка2+крапка4+крапка6+бекспейс`|
|Клавіша `додаткова7` |`крапка1+крапка2+крапка4+крапка5+крапка6+бекспейс`|
|Клавіша `додаткова8` |`крапка1+крапка2+крапка5+крапка6+бекспейс`|
|Клавіша `додаткова9` |`крапка2+крапка4+крапка6+бекспейс`|
|Клавіша `додатковий Insert` |`крапка3+крапка4+крапка5+крапка6+бекспейс`|
|Клавіша `десятковий роздільник на цифровому блоці` |`крапка2+бекспейс`|
|Клавіша `додатковий знак ділення` |`крапка3+крапка4+бекспейс`|
|Клавіша `додатковий знак множення` |`крапка3+крапка5+бекспейс`|
|Клавіша `додатковий мінус` |`крапка3+крапка6+бекспейс`|
|Клавіша `додатковий плюс` |`крапка2+крапка3+крапка5+бекспейс`|
|Клавіша `додатковий enter` |`крапка3+крапка4+крапка5+бекспейс`|
|Клавіша `escape` |`крапка1+крапка2+крапка4+крапка5+пробіл`, `l2`|
|Клавіша `tab` |`крапка2+крапка5+крапка6+пробіл`, `l3`|
|Клавіша `shift+tab` |`крапка2+крапка3+крапка5+пробіл`|
|Клавіша `друк екрана` |`крапка1+крапка3+крапка4+крапка6+пробіл`|
|Клавіша `pause` |`крапка1+крапка4+пробіл`|
|Клавіша `контекст` |`крапка5+крапка6+бекспейс`|
|Клавіша `f1` |`крапка1+бекспейс`|
|Клавіша `f2` |`крапка1+крапка2+бекспейс`|
|Клавіша `f3` |`крапка1+крапка4+бекспейс`|
|Клавіша `f4` |`крапка1+крапка4+крапка5+бекспейс`|
|Клавіша `f5` |`крапка1+крапка5+бекспейс`|
|Клавіша `f6` |`крапка1+крапка2+крапка4+бекспейс`|
|Клавіша `f7` |`крапка1+крапка2+крапка4+крапка5+бекспейс`|
|Клавіша `f8` |`крапка1+крапка2+крапка5+бекспейс`|
|Клавіша `f9` |`крапка2+крапка4+бекспейс`|
|Клавіша `f10` |`крапка2+крапка4+крапка5+бекспейс`|
|Клавіша `f11` |`крапка1+крапка3+бекспейс`|
|Клавіша `f12` |`крапка1+крапка2+крапка3+бекспейс`|
|Клавіша `windows` |`крапка1+крапка2+крапка4+крапка5+крапка6+пробіл`|
|Перемкнути клавішу `windows` |`крапка1+крапка2+крапка3+крапка4+бекспейс`, `крапка2+крапка4+крапка5+крапка6+пробіл`|
|Клавіша `capsLock` |`крапка7+бекспейс`, `крапка8+бекспейс`|
|Клавіша `numLock` |`крапка3+бекспейс`, `крапка6+бекспейс`|
|Клавіша `shift` |`крапка7+пробіл`|
|Перемкнути клавішу `shift` |`крапка1+крапка7+пробіл`, `крапка4+крапка7+пробіл`|
|Клавіша `control` |`крапка7+крапка8+пробіл`|
|Перемкнути клавішу `control` |`крапка1+крапка7+крапка8+пробіл`, `крапка4+крапка7+крапка8+пробіл`|
|Клавіша `alt` |`крапка8+пробіл`|
|Перемкнути клавішу `alt` |`крапка1+крапка8+пробіл`, `крапка4+крапка8+пробіл`|
|Перемкнути емуляцію  HID клавіатури |`switch1Left+joystick1Down`, `switch1Right+joystick1Down`|

<!-- KC:endInclude -->

#### Клавіатурні команди b.book {#Eurobraillebbook}

<!-- KC:beginInclude -->

| Ім’я |Клавіша|
|---|---|
|Прокрутити брайлівський дисплей назад |`backward`|
|Прокрутити брайлівський дисплей вперед |`forward`|
|Перейти до фокуса |`backward+forward`|
|Перейти до брайлівської комірки |`routing`|
|Клавіша `стрілка вліво` |`двічі джойстик уліво`|
|Клавіша `стрілка вправо` |`двічі джойстик управо`|
|Клавіша `стрілка вгору` |`двічі джойстик угору`|
|`стрілка вниз` |`двічі джойстик униз`|
|Клавіша `enter` |`двічі джойстик у центрі`|
|Клавіша `escape` |`c1`|
|Клавіша `tab` |`c2`|
|Перемкнути клавішу  `shift` |`c3`|
|Перемкнути клавішу  `control` |`c4`|
|Перемкнути клавішу  `alt` |`c5`|
|Перемкнути клавішу `NVDA` |`c6`|
|Клавіші `control+На початок` |`c1+c2+c3`|
|Клавіші `control+В кінець` |`c4+c5+c6`|

<!-- KC:endInclude -->

#### Клавіатурні команди b.note {#Eurobraillebnote}

<!-- KC:beginInclude -->

| Ім’я |Клавіша|
|---|---|
|Прокрутити брайлівський дисплей назад |`leftKeypadLeft`|
|Прокрутити брайлівський дисплей вперед |`leftKeypadRight`|
|Перейти до брайлівської комірки |`routing`|
|Повідомити форматування тексту під брайлівською коміркою |`doubleRouting`|
|Перейти до наступного рядка в перегляді |`leftKeypadDown`|
|Перемкнутись на попередній режим перегляду |`leftKeypadLeft+leftKeypadUp`|
|Перемкнутись на наступний режим перегляду |`leftKeypadRight+leftKeypadDown`|
|Клавіша `стрілка вліво` |`rightKeypadLeft`|
|Клавіша `стрілка вправо` |`rightKeypadRight`|
|Клавіша `стрілка вгору` |`rightKeypadUp`|
|Клавіша `стрілка вниз` |`rightKeypadDown`|
|Клавіші `control+на початок` |`rightKeypadLeft+rightKeypadUp`|
|Клавіші `control+в кінець` |`rightKeypadLeft+rightKeypadUp`|

<!-- KC:endInclude -->

#### Клавіатурні команди Esys {#Eurobrailleesys}

<!-- KC:beginInclude -->

| Ім’я |Клавіша|
|---|---|
|Прокрутити брайлівський дисплей назад |`switch1Left`|
|Прокрутити брайлівський дисплей вперед |`switch1Right`|
|Перейти до фокуса |`switch1Center`|
|Переміститись до брайлівської комірки |`routing`|
|Повідомити форматування тексту під брайлівською коміркою |`doubleRouting`|
|Перейти до попереднього рядка в перегляді |`joystick1Up`|
|Перейти до наступного рядка в перегляді |`joystick1Down`|
|Перейти до попереднього символу в перегляді |`joystick1Left`|
|Перейти до наступного символу в перегляді |`joystick1Right`|
|Клавіша `стрілка вліво` |`joystick2Left`|
|Клавіша `стрілка вправо` |`joystick2Right`|
|Клавіша `стрілка вгору` |`joystick2Up`|
|Клавіша `стрілка вниз` |`joystick2Down`|
|Клавіша `enter` |`joystick2Center`|

<!-- KC:endInclude -->

#### Клавіатурні команди Esytime {#EurobrailleEsytime}

<!-- KC:beginInclude -->

| Ім’я |Клавіша|
|---|---|
|Прокрутити брайлівський дисплей назад |`l1`|
|Прокрутити брайлівський дисплей вперед |`l8`|
|Перейти до фокуса |`l1+l8`|
|Переміститися до брайлівської комірки |`routing`|
|Повідомити форматування тексту під брайлівською коміркою |`doubleRouting`|
|Перейти до попереднього рядка в перегляді |`joystick1Up`|
|Перейти до наступного рядка в перегляді |`joystick1Down`|
|Перейти до попереднього символу в перегляді |`joystick1Left`|
|Перейти до наступного символу в перегляді |`joystick1Right`|
|Клавіша `стрілка вліво` |`joystick2Left`|
|Клавіша `стрілка вправо` |`joystick2Right`|
|Клавіша `стрілка вгору` |`joystick2Up`|
|Клавіша `стрілка вниз` |`joystick2Down`|
|Клавіша `enter` |`joystick2Center`|
|Клавіша `escape` |`l2`|
|Клавіша `tab` |`l3`|
|Перемкнути клавішу `shift` |`l4`|
|Перемкнути клавішу `control` |`l5`|
|Перемкнути клавішу `alt` |`l6`|
|Перемкнути клавішу  `NVDA` |`l7`|
|Клавіші `control+на початок` |`l1+l2+l3`, `l2+l3+l4`|
|Клавіші `control+в кінець` |`l6+l7+l8`, `l5+l6+l7`|
|Перемкнути емуляцію HIT-клавіатури |`l1+джойстик1вниз`, `l8+джойстик1вниз`|

<!-- KC:endInclude -->

### Nattiq nBraille Displays {#NattiqTechnologies}

NVDA підтримує дисплеї від [Nattiq Technologies](https://www.nattiq.com/) при з’єднанні через USB.
Windows 10 і пізніші версії виявляють брайлівські дисплеї після під’єднання, при використанні старіших версій Windows (нижче Win10) може знадобитися інсталяція драйверів USB.
Ви можете отримати їх на сайті виробника.

Нижче наведено комбінації клавіш для дисплеїв Nattiq Technologies з NVDA.
Перегляньте документацію до дисплея, щоб дізнатися, де можна знайти ці клавіші.
<!-- KC:beginInclude -->

| Ім'я |Комбінація|
|---|---|
|прокрутити брайлівський дисплей назад |up|
|прокрутити брайлівський дисплей вперед |down|
|перемістити брайлівський дисплей до попереднього рядка |left|
|перемістити брайлівський дисплей до наступного рядка |right|
|перейти до брайлівської комірки |routing|

<!-- KC:endInclude -->

### BRLTTY {#BRLTTY}

[BRLTTY](https://www.brltty.app/) — це окрема програма, яку можна використовувати для підтримки багатьох інших брайлівських дисплеїв.
Для її використання необхідно встановити [BRLTTY для Windows](https://www.brltty.app/download.html).
Вам варто завантажити та встановити останній пакет інсталятора, який матиме назву, наприклад, brltty-win-4.2-2.exe.
Налаштовуючи дисплей і порт для використання, обов’язково зверніть увагу на інструкції, особливо якщо ви використовуєте дисплей USB і вже встановили драйвери виробника.

Для дисплеїв із брайлівською клавіатурою BRLTTY наразі сам обробляє брайлівське введення.
Тому налаштування таблиці введення Брайля в NVDA не є актуальним.

BRLTTY ще не підтримує автовизначення брайлівських дисплеїв NVDA.

Нижче наведено комбінації клавіш BRLTTY для NVDA.
Перегляньте інформацію про те, як комбінації BRLTTY зіставляються з елементами керування на брайлівських дисплеях, у розділі [Списки прив'язування клавіш BRLTTY](https://brltty.app/doc/KeyBindings/).
<!-- KC:beginInclude -->

| Ім'я |Комбінація BRLTTY|
|---|---|
|прокрутити брайлівський дисплей назад |`fwinlt` (перейти на одне вікно вліво)|
|прокрутити брайлівський дисплей вперед |`fwinrt` (перейти на одне вікно вправо)|
|Переміщення брайлівського дисплея до попереднього рядка |`lnup` (перейти на один рядок вгору)|
|Переміщення брайлівського дисплея до наступного рядка |`lndn` (перейти на один рядок вниз)|
|Перехід до брайлівської комірки |`route` (підвести курсор до символу)|
|Перемкнути режим допомоги при введенні |`learn` (вхід/вихід з режиму вивчення команд)|
|Відкрити меню NVDA |`prefmenu` (вхід/вихід з меню параметрів)|
|Повернути конфігурацію |`prefload` (відновлює параметри з диска)|
|Зберегти конфігурацію |`prefsave` (зберегти параметри на диск)|
|Повідомити час |`time` (показати поточну дату й час)|
|Промовити рядок, на якому розташовано переглядовий курсор |`say_line` (промовити поточний рядок)|
|Читати все з використанням переглядового курсора |`say_below` (промовляє від поточного рядка до низу екрана)|

<!-- KC:endInclude -->

### Tivomatic Caiku Albatross 46/80 {#Albatross}

Пристрої Caiku Albatross, які розробила Tivomatic і які доступні у Фінляндії, можна під’єднати через USB або послідовний порт.
Для використання цих дисплеїв не потрібно встановлювати жодних спеціальних драйверів.
Просто під’єднайте дисплей і налаштуйте NVDA на його використання.

Примітка: Наполегливо рекомендується використовувати швидкість 19200.
Якщо потрібно, перемкніть значення швидкості передачі даних на 19200 у меню брайлівського пристрою.
Хоча драйвер підтримує швидкість 9600, він не має можливості контролювати швидкість, яку використовує дисплей.
Оскільки 19200 – це початкова швидкість передачі даних для дисплея, драйвер спочатку спробує використати її.
Якщо швидкості не збігаються, драйвер може поводитися несподівано.

Нижче наведено призначення клавіш для цих дисплеїв з NVDA.
Будь ласка, зверніться до документації дисплея, щоб дізнатися, де можна знайти ці клавіші.
<!-- KC:beginInclude -->

| Ім’я |Клавіша|
|---|---|
|Перейти до найвищого рядка в перегляді |`home1`, `home2`|
|Перейти до найнижчого рядка в перегляді |`end1`, `end2`|
|Встановити об’єктний навігатор до поточної позиції фокуса |`eCursor1`, `eCursor2`|
|Перейти до фокуса |`cursor1`, `cursor2`|
|Привести вказівник миші до об’єктного навігатора |`home1+home2`|
|Встановити об’єктний навігатор на поточному об’єкті під вказівником миші і промовити його |`end1+end2`|
|Привести фокус до поточної позиції об’єктного навігатора |`eCursor1+eCursor2`|
|Перемкнути прив’язування Брайля |`cursor1+cursor2`|
|Привести брайлівський дисплей до попереднього рядка |`up1`, `up2`, `up3`|
|Привести брайлівський дисплей до наступного рядка |`down1`, `down2`, `down3`|
|Прокрутити брайлівський дисплей назад |`left`, `lWheelLeft`, `rWheelLeft`|
|Прокрутити брайлівський дисплей вперед |`right`, `lWheelRight`, `rWheelRight`|
|Привести до брайлівської комірки |`routing`|
|Повідомити форматування тексту під брайлівською коміркою |`secondary routing`|
|Перемкнути спосіб подання контекстної інформації шрифтом Брайля |`attribute1+attribute3`|
|Перемикатися між режимами озвучення |`attribute2+attribute4`|
|Перемкнути на попередній режим перегляду (наприклад, об’єктний перегляд, режим перегляду документа чи екранний перегляд) |`f1`|
|Перемкнути на наступний режим перегляду (наприклад, об’єктний перегляд, режим перегляду документа чи екранний перегляд) |`f2`|
|Перемістити об’єктний навігатор до об’єкта, який його містить |`f3`|
|Перемістити об’єктний навігатор до першого об’єкта всередині нього |`f4`|
|Перемістити об’єктний навігатор до попереднього об’єкта |`f5`|
|Перемістити об’єктний навігатор до наступного об’єкта |`f6`|
|Повідомити поточний об’єкт навігатора |`f7`|
|Повідомити інформацію про розташування тексту чи об’єкта в позиції переглядового курсора |`f8`|
|Показати діалог налаштувань брайля |`f1+home1`, `f9+home2`|
|Прочитати рядок стану й перемістити до нього об’єктний навігатор |`f1+end1`, `f9+end2`|
|Перемкнути форму брайлівського курсора |`f1+eCursor1`, `f9+eCursor2`|
|Перемкнути брайлівський курсор |`f1+cursor1`, `f9+cursor2`|
|Перемкнути режим показу повідомлень брайлем |`f1+f2`, `f9+f10`|
|Перемкнути показ статусу виділення брайлем |`f1+f5`, `f9+f14`|
|Перемкнути стан параметра брайля «Переміщувати системну каретку під час маршрутизації переглядового курсора» |`f1+f3`, `f9+f11`|
|Виконати основну дію в позиції об’єктного навігатора |`f7+f8`|
|Повідомити дату/час |`f9`|
|Повідомити інформацію про стан батареї й час, що залишився, якщо живлення змінного струму не під’єднано |`f10`|
|Повідомити заголовок |`f11`|
|Повідомити рядок стану |`f12`|
|Повідомити поточний рядок під курсором програми |`f13`|
|Читати все |`f14`|
|Повідомити поточний символ під переглядовим курсором |`f15`|
|Повідомити рядок у позиції об’єктного навігатора, де розташований переглядовий курсор |`f16`|
|Промовити слово  в позиції об’єктного навігатора,  де розташований переглядовий курсор |`f15+f16`|
|Перемістити переглядовий курсор на попередній рядок поточного об’єкта навігатора і промовити його |`lWheelUp`, `rWheelUp`|
|Перемістити переглядовий курсор на наступний рядок поточного об’єкта навігатора і промовити його |`lWheelDown`, `rWheelDown`|
|Комбінація `Windows+d` (згорнути всі програми) |`attribute1`|
|Комбінація`Windows+e` (Цей Комп’ютер) |`attribute2`|
|Комбінація `Windows+b` (сфокусуватися на системному лотку) |`attribute3`|
|Комбінація `Windows+i` (налаштування Windows) |`attribute4`|

<!-- KC:endInclude -->

### Стандарт дисплеїв HID Braille {#HIDBraille}

Це експериментальний драйвер для нової стандартної специфікації шрифту Брайля HID, узгодженої в 2018 році між Microsoft, Google, Apple і кількома компаніями допоміжних технологій, включаючи NV Access.
Сподіваємося, що всі майбутні моделі брайлівських дисплеїв, створені будь-яким виробником, використовуватимуть цей стандартний протокол, який усуне потребу в драйверах Брайля для конкретного виробника.

Автовизначення брайлівського дисплея в NVDA також розпізнає будь-який дисплей, який підтримує цей протокол.

Нижче наведено поточні комбінації клавіш для цих дисплеїв.
<!-- KC:beginInclude -->

| Ім'я |Комбінація|
|---|---|
|прокрутити брайлівський дисплей назад |ліва клавіша панорамування чи rocker вгору|
|прокрутити брайлівський дисплей вперед |права клавіша панорамування чи rocker вниз|
|Перехід до брайлівської комірки |routing set 1|
|Перемикання прив'язки брайля |up+down|
|клавіша стрілка вгору |джойстик вгору, dpad вгору чи пробіл+крапка1|
|клавіша стрілка вниз |джойстик вниз, dpad вниз чи пробіл+крапка4|
|клавіша стрілка вліво |пробіл+крапка3, джойстик вліво чи dpad вліво|
|клавіша стрілка вправо |пробіл+крапка6, джойстик вправо чи dpad вправо|
|shift+tab |пробіл+крапка1+крапка3|
|tab |пробіл+крапка4+крапка6|
|alt |пробіл+крапка1+крапка3+крапка4 (пробіл+m)|
|escape |пробіл+крапка1+крапка5 (пробіл+e)|
|enter |крапка8, джойстик у центрі чи dpad у центрі|
|windows |пробіл+крапка3+крапка4|
|alt+tab |пробіл+крапка2+крапка3+крапка4+крапка5 (пробіл+t)|
|меню NVDA |пробіл+крапка1+крапка3+крапка4+крапка5 (пробіл+n)|
|windows+d (згорнути всі програми) |пробіл+крапка1+крапка4+крапка5 (пробіл+d)|
|Прочитати все |пробіл+крапка1+крапка2+крапка3+крапка4+крапка5+крапка6|

<!-- KC:endInclude -->

## Додаткові теми {#AdvancedTopics}
### Безпечний режим {#SecureMode}

Системні адміністратори можуть налаштувати NVDA для обмеження несанкціонованого доступу до системи.
NVDA дозволяє встановлювати користувацькі додатки, які можуть виконувати довільний код, в тому числі, коли NVDA має права адміністратора.
NVDA також дозволяє користувачам виконувати довільний код через консоль NVDA Python Console.
Безпечний режим NVDA не дозволяє користувачам змінювати конфігурацію NVDA, а також обмежує несанкціонований доступ до системи.

 NVDA запускається в безпечному режимі, коли виконується на [захищених екранах](#SecureScreens), якщо [загальносистемний параметр](#SystemWideParameters) `serviceDebug` не вимкнено.
Щоб змусити NVDA завжди запускатися у безпечному режимі, встановіть [загальносистемний параметр](#SystemWideParameters) `forceSecureMode`.
NVDA також можна запустити в безпечному режимі за допомогою [параметра командного рядка](#CommandLineOptions) `-s`.

 Захищений режим вимикає:

* Збереження конфігурації й інших налаштувань, які зберігаються на диск
* Збереження призначених жестів на диск
* Можливості [конфігураційних профілів](#ConfigurationProfiles), такі як створення, видалення, перейменування профілів і т. д.
* Завантаження папок з користувацькою конфігорацією, використовуючи [параметр командного рядка `-c`](#CommandLineOptions)
* Оновлення NVDA і створення переносних копій
* [Магазин додатків](#AddonsManager)
* [Консоль Python NVDA](#PythonConsole)
* [Переглядач журналу](#LogViewer) і журналювання
* [Переглядач брайля](#BrailleViewer) та [Переглядач мовлення](#SpeechViewer)
* Відкриття зовнішніх документів із меню NVDA, таких як Посібник користувача чи файл зі списком розробників.

Встановлені копії NVDA зберігають свою конфігурацію, включно з додатками, у `%APPDATA%\nvda`.
Щоб користувачі NVDA не могли змінювати конфігурацію або додатки безпосередньо, доступ користувачів до цієї папки також має бути обмежено.

Безпечний режим не діє для портативних копій NVDA.
Це обмеження також стосується тимчасової копії NVDA, яка запускається під час запуску встановлювача.
У безпечних середовищах можливість запуску портативного виконуваного файлу є однаковим ризиком для безпеки, незалежно від безпечного режиму.
Очікується, що системні адміністратори обмежать запуск несанкціонованого програмного забезпечення у своїх системах, зокрема портативних копій NVDA.

Користувачі NVDA часто покладаються на конфігурацію профілю NVDA відповідно до своїх потреб.
Це може включати встановлення й налаштування користувацьких додатків, які повинні бути перевірені незалежно від NVDA.
Безпечний режим заморожує зміни у конфігурації NVDA, тому, будь ласка, переконайтеся, що NVDA налаштовано належним чином, перш ніж примусово вмикати безпечний режим.

### Захищені екрани {#SecureScreens}

NVDA запускається в безпечному режимі, коли виконується на [захищених екранах](#SecureScreens), якщо [загальносистемний параметр](#SystemWideParameters) `serviceDebug` не вимкнено.

У разі запуску на захищеному екрані, NVDA використовує системний профіль.
Користувацькі параметри можна [скопіювати в системний профіль](#GeneralSettingsCopySettings) для використання на захищених екранах.

До захищених екранів входять:

* Екран входу у Windows
* Діалог Служби захисту користувачів, який з’являється, коли користувач виконує дію як адміністратор
 * Це включає встановлення програм

### Команди командного рядка {#CommandLineOptions}

NVDA може прийняти одне або кілька додаткових налаштувань під час запуску, які змінюють її поведінку.
Ви можете вводити стільки варіантів, скільки вам потрібно.
Ці параметри можуть бути передані під час запуску з ярлика (у властивостях ярлика), в діалозі «Виконати» (Головне Меню -> Виконати або Windows +r) або з командного рядка Windows.
Команди повинні бути відокремлені пробілом від імені виконуваного файлу NVDA і від інших команд.
Наприклад, корисним є параметр `--disable-addons`, який вказує NVDA призупинити всі запущені додатки.
Це дозволяє визначити, чи створює проблему якийсь із додатків і дає можливість відновити роботоздатність при серйозних проблемах із запущеними додатками.

Як приклад, ви можете закрити поточну копію NVDA, ввівши в діалозі «Виконати»:

    nvda -q

Деякі з параметрів командного рядка мають короткий і довгий варіант, тоді як інші мають лише довгий варіант.
Ті, що мають короткий варіант комбінуються з довгими так:

| . {.hideHeaderRow} |.|
|---|---|
|`nvda -mc CONFIGPATH` |Запускає NVDA із вимкненими стартовими звуками і повідомленнями, а також із вказаною конфігурацією|
|`nvda -mc CONFIGPATH --disable-addons` |Те ж саме, але з вимкненими додатками|

Деякі з параметрів командного рядка приймають додаткові значення; наприклад, наскільки докладним повинен бути рівень запису у файл звіту або шлях до каталогу конфігурації користувача.
Ці значення повинні розташовуватися після команди, відділяючись від неї пробілом при використанні короткої версії або знаком дорівнює (=) при використанні довгої версії:

| . {.hideHeaderRow} |.|
|---|---|
|`nvda -l 10` |Запускає NVDA із зазначенням рівня запису налагодження в журнал звіту|
|`nvda --log-file=c:\nvda.log` |Вказує NVDA писати свій журнал в C:\nvda.log|
|`nvda --log-level=20 -f c:\nvda.log` |Запустити NVDA з встановленим рівнем запису в журнал Інфо і зберігати свій журнал в C:\nvda.log|

Нижче наведені параметри командного рядка для NVDA:

| Короткий |Довгий |Опис|
|---|---|---|
|`-h` |`--help` |Показати довідку командного рядка і вийти|
|`-q` |`--quit` |Завершити вже запущену копію NVDA|
|`-k` |`--check-Running` |Повідомити чи працює NVDA через код виходу; 0, якщо працює, 1, якщо не працює|
|`-f LOGFILENAME` |`--log-file = LOGFILENAME` |Файл, у який потрібно записувати повідомлення журналу. Ведення журналу завжди вимкнено, якщо увімкнено захищений режим.|
|`-l LOGLEVEL` |`--log-level=LOGLEVEL` |Найнижчий рівень журналювання (налагодження 10, Введення/виведення 12, Налагоджувальне попередження 15, Інфо 20, вимкнено 100). Ведення журналу завжди вимкнено, якщо увімкнено захищений режим.|
|`-c CONFIGPATH` |`--config-path=CONFIGPATH` |Шлях для збереження всіх налаштувань NVDA. Якщо увімкнено захищений  режим, примусово буде використовуватися стандартне значення.|
|Немає |`--lang=LANGUAGE` |Змінює мову NVDA. Встановіть «Windows» для поточної мови користувача, «en» для англійської і т.д.|
|`-m` |`--minimal` |Немає звуків, немає інтерфейсу, немає повідомлення при запуску і т.д.|
|`-s` |`--secure` |Запускає NVDA у [безпечному режимі](#SecureMode)|
|Немає |`--disable-addons` |Додатки не матимуть жодного ефекту|
|Немає |`--debug-logging` |Вмикає ведення журналу на рівні налагодження лише для цього запуску. Цей параметр замінює усі інші рівні журналювання ( `--loglevel`, `-l`) включно із вимкненням журналювання.|
|Немає |`--no-logging` |Вимикає ведення журналу NVDA. Цей параметр може бути замінено, якщо рівень ведення журналу ( --loglevel, -l) вказаний із командного рядка чи увімкнено рівень журналу налагодження.|
|Немає |`--no-sr-flag` |Не змінювати глобальний прапор системи програм екранного доступу|
|Немає |`--install` |Встановлення NVDA (запускає NVDA після встановлення)|
|Немає |`--install-silent` |Встановлення NVDA у тихому режимі (не запускає NVDA після встановлення)|
|Немає |`--enable-start-on-logon=True|False` |Коли встановлено, вмикає [запуск NVDA разом з Windows](#StartAtWindowsLogon)|
|Немає |`--copy-portable-config` |Коли встановлено, копіює переносну конфігурацію з вказаного шляху (`--config-path`, `-c`) до поточного облікового запису|
|Немає |`--create-portable` |Створює переносну копію NVDA (з подальшим запуском створеної копії). Необхідно ввести `--portable-path` щоб вказати місце для створення|
|Немає |`--create-portable-silent` |Створює переносну копію NVDA (без подальшого запуску створеної копії). Необхідно ввести `--portable-path` щоб вказати місце для створення|
|Немає |`--portable-path=PORTABLEPATH` |Шлях до місця, в якому треба створити переносну копію|

### Загальносистемні параметри {#SystemWideParameters}

NVDA дозволяє встановлювати деякі параметри в системному реєстрі, які глобально змінюють поведінку програми у всій системі.
Ці параметри зберігаються в реєстрі в одному з таких розділів:

* 32-х розрядна система: `HKEY_LOCAL_MACHINE\SOFTWARE\nvda`
* 64-х розрядна система: `HKEY_LOCAL_MACHINE\SOFTWARE\WOW6432Node\nvda`

В цьому розділі реєстру можуть бути встановлені такі параметри:

| Ім’я |Тип |Можливі значення |Опис|
|---|---|---|---|
|`configInLocalAppData` |DWORD |0 (стандартно) для вимкнення, 1 для увімкнення |Якщо увімкнено, то користувацька конфігурація NVDA зберігається в каталозі AppData\Local поточного користувача замість AppData\Roaming|
|`serviceDebug` |DWORD |0 (стандартно) для вимкнення, 1 для увімкнення |Якщо увімкнено, вимикає [безпечний режим](#SecureMode) на [захищених екранах](#SecureScreens). Через кілька серйозних наслідків для безпеки, використання цього параметра наполегливо не рекомендується|
|`forceSecureMode` |DWORD |0 (стандартно) для вимкнення, 1 для увімкнення |Якщо увімкнено, примусово вмикає [безпечний режим](#SecureMode) під час запуску NVDA.|

## Додаткова інформація {#FurtherInformation}

Якщо ви потребуєте додаткової інформації або допомоги у зв’язку з NVDA, будь ласка, відвідайте [сайт NVDA](NVDA_URL).
Тут ви зможете знайти додаткову документацію, технічну підтримку і посилання на ресурси спільнот. 
Цей сайт також надає інформацію та ресурси щодо розробки NVDA.
